
cssclasses: background
creato: 2025 05 10T09:02:25



| Papa Benedetto XIV | |
| | |
| [![](https://upload.wikimedia.org/wikipedia/commons/thumb/3/3a/Pierre_Subleyras_Portrait_of_Benedict_XIV_1746._Metropolitan_Museum_of_Art.jpg/250px Pierre_Subleyras_Portrait_of_Benedict_XIV_1746._Metropolitan_Museum_of_Art.jpg)](https://it.wikipedia.org/wiki/File:Pierre_Subleyras_Portrait_of_Benedict_XIV_1746._Metropolitan_Museum_of_Art.jpg)<br><br>[Pierre Subleyras](https://it.wikipedia.org/wiki/Pierre_Subleyras "Pierre Subleyras"), _Papa Benedetto XIV_ (1746); [olio su tela](https://it.wikipedia.org/wiki/Olio_su_tela "Olio su tela"), 133x96 cm, [Metropolitan Museum of Art](https://it.wikipedia.org/wiki/Metropolitan_Museum_of_Art "Metropolitan Museum of Art"), [New York](https://it.wikipedia.org/wiki/New_York "New York") | |
| 247º papa della Chiesa cattolica | |
| [![](https://upload.wikimedia.org/wikipedia/commons/thumb/6/66/C_o_a_Benedictus_XIV.svg/120px C_o_a_Benedictus_XIV.svg.png)](https://it.wikipedia.org/wiki/File:C_o_a_Benedictus_XIV.svg) | |
| Elezione | 17 agosto [1740](https://it.wikipedia.org/wiki/1740 "1740") |
| Incoronazione | 25 agosto [1740](https://it.wikipedia.org/wiki/1740 "1740") |
| Fine pontificato | 3 maggio [1758](https://it.wikipedia.org/wiki/1758 "1758") <br>(17 anni e 259 giorni) |
| Cardinali creati | vedi [Concistori di papa Benedetto XIV](https://it.wikipedia.org/wiki/Concistori_di_papa_Benedetto_XIV "Concistori di papa Benedetto XIV") |
| Predecessore | [papa Clemente XII](https://it.wikipedia.org/wiki/Papa_Clemente_XII "Papa Clemente XII") |
| Successore | [papa Clemente XIII](https://it.wikipedia.org/wiki/Papa_Clemente_XIII "Papa Clemente XIII") |
| | |
| Nome | Prospero Lorenzo Lambertini |
| Nascita | [Bologna](https://it.wikipedia.org/wiki/Bologna "Bologna"), 31 marzo [1675](https://it.wikipedia.org/wiki/1675 "1675") |
| Ordinazione sacerdotale | 2 luglio [1724](https://it.wikipedia.org/wiki/1724 "1724") |
| Nomina ad arcivescovo | 12 luglio 1724 da [papa Benedetto XIII](https://it.wikipedia.org/wiki/Papa_Benedetto_XIII "Papa Benedetto XIII") |
| Consacrazione ad arcivescovo | 16 luglio 1724 da [papa Benedetto XIII](https://it.wikipedia.org/wiki/Papa_Benedetto_XIII "Papa Benedetto XIII") |
| Creazione a cardinale | 9 dicembre [1726](https://it.wikipedia.org/wiki/1726 "1726") da [papa Benedetto XIII](https://it.wikipedia.org/wiki/Papa_Benedetto_XIII "Papa Benedetto XIII") |
| Pubblicazione a cardinale | 30 aprile [1728](https://it.wikipedia.org/wiki/1728 "1728") da [papa Benedetto XIII](https://it.wikipedia.org/wiki/Papa_Benedetto_XIII "Papa Benedetto XIII") |
| Morte | [Roma](https://it.wikipedia.org/wiki/Roma "Roma"), 3 maggio [1758](https://it.wikipedia.org/wiki/1758 "1758") (83 anni) |
| Sepoltura | [Basilica di San Pietro in Vaticano](https://it.wikipedia.org/wiki/Basilica_di_San_Pietro_in_Vaticano "Basilica di San Pietro in Vaticano") |
| [Manuale](https://it.wikipedia.org/wiki/Template:Papa_della_Chiesa_cattolica/man "Template:Papa della Chiesa cattolica/man") | |

**Benedetto XIV**, in [latino](https://it.wikipedia.org/wiki/Lingua_latina "Lingua latina") _Benedictus PP. XIV_, nato **Prospero Lorenzo Lambertini** ([Bologna](https://it.wikipedia.org/wiki/Bologna "Bologna"), [31 marzo](https://it.wikipedia.org/wiki/31_marzo "31 marzo") [1675](https://it.wikipedia.org/wiki/1675 "1675") – [Roma](https://it.wikipedia.org/wiki/Roma "Roma"), [3 maggio](https://it.wikipedia.org/wiki/3_maggio "3 maggio") [1758](https://it.wikipedia.org/wiki/1758 "1758")), è stato il 247º [vescovo](https://it.wikipedia.org/wiki/Vescovo "Vescovo") di [Roma](https://it.wikipedia.org/wiki/Roma "Roma") e [papa](https://it.wikipedia.org/wiki/Papa "Papa") della [Chiesa cattolica](https://it.wikipedia.org/wiki/Chiesa_cattolica "Chiesa cattolica") dal 17 agosto [1740](https://it.wikipedia.org/wiki/1740 "1740") (giorno dell'elezione al 255º scrutinio)[[1]](#cite_note 1) alla sua morte. Il suo pontificato, considerato uno dei più significativi della [storia del papato](https://it.wikipedia.org/wiki/Storia_del_papato "Storia del papato") in età moderna[[2]](#cite_note 2), attuò una serie di riforme [pastorali](https://it.wikipedia.org/wiki/Cura_pastorale "Cura pastorale") nello spirito dell'[illuminismo](https://it.wikipedia.org/wiki/Illuminismo "Illuminismo") cattolico di stampo [muratoriano](https://it.wikipedia.org/wiki/Ludovico_Antonio_Muratori "Ludovico Antonio Muratori")[[3]](#cite_note 3).

Uomo politicamente realista e moderno nell'affrontare i rapporti nei confronti degli [atei](https://it.wikipedia.org/wiki/Ateismo "Ateismo") e dei non cattolici, Benedetto XIV mise in pratica una serie di decreti volti a colmare le lacune politico amministrative lasciate dai pontefici precedenti. Fautore di un [mecenatismo](https://it.wikipedia.org/wiki/Mecenatismo "Mecenatismo") non soltanto [umanista](https://it.wikipedia.org/wiki/Umanesimo_cristiano "Umanesimo cristiano"), ma anche scientifico, papa Lambertini mutò atteggiamento a partire dagli [anni cinquanta](https://it.wikipedia.org/wiki/Anni_1750 "Anni 1750"), quando si fecero sempre più allarmanti le tendenze [anticlericali](https://it.wikipedia.org/wiki/Anticlericalismo "Anticlericalismo") dell'illuminismo, il quale vedeva come suo principale antagonista l'ordine dei [Gesuiti](https://it.wikipedia.org/wiki/Compagnia_di_Ges%C3%B9 "Compagnia di Gesù").

Oggetto di una vivace disputa [storiografica](https://it.wikipedia.org/wiki/Storiografia "Storiografia"), divisa tra storici favorevoli al papa bolognese per il suo spirito profetico nell'amministrazione della Chiesa, e [intellettuali](https://it.wikipedia.org/wiki/Intellettuale "Intellettuale") critici nei suoi confronti per la sua arrendevole politica concordataria, papa Lambertini è rimasto noto perlopiù al grande pubblico per la commedia _[Il cardinale Lambertini](https://it.wikipedia.org/wiki/Il_cardinale_Lambertini "Il cardinale Lambertini")_ del bolognese [Alfredo Testoni](https://it.wikipedia.org/wiki/Alfredo_Testoni "Alfredo Testoni"), in cui il commediografo mise in risalto il carattere "[anticonformista](https://it.wikipedia.org/wiki/Conformismo "Conformismo")" che contraddistingueva il Lambertini storico.

Prospero Lorenzo Lambertini nacque a Bologna in via delle Campane, poi intitolata a suo nome[[5]](#cite_note Cecchelli 5), il 31 marzo [1675](https://it.wikipedia.org/wiki/1675 "1675") da [Marcello Lambertini](https://it.wikipedia.org/wiki/Lambertini_\(famiglia\) "Lambertini (famiglia)") e Lucrezia [Bulgarini](https://it.wikipedia.org/w/index.php?title=Bulgarini_\(famiglia\)&action=edit&redlink=1 "Bulgarini (famiglia) (la pagina non esiste)"), figlia di Carlo[[6]](#cite_note Fantuzzip64 6). Prospero apparteneva, attraverso il padre, al ramo cadetto di un'antica [famiglia](https://it.wikipedia.org/wiki/Lambertini_\(famiglia\) "Lambertini (famiglia)") [senatoria](https://it.wikipedia.org/wiki/Famiglie_senatorie_bolognesi "Famiglie senatorie bolognesi") di [Bologna](https://it.wikipedia.org/wiki/Bologna "Bologna")[[7]](#cite_note Fan19 7)[[8]](#cite_note 8), fino all'[unità d'Italia](https://it.wikipedia.org/wiki/Risorgimento "Risorgimento") la seconda città per importanza dello [Stato Pontificio](https://it.wikipedia.org/wiki/Stato_Pontificio "Stato Pontificio")[[9]](#cite_note 9). Battezzato il giorno stesso della nascita da Carlo Evangelista Graffi, prevosto della [Cattedrale metropolitana di Bologna](https://it.wikipedia.org/wiki/Cattedrale_di_San_Pietro_\(Bologna\) "Cattedrale di San Pietro (Bologna)")[[10]](#cite_note 10), il futuro pontefice rimase presto orfano del padre (deceduto a soli 42 anni[[11]](#cite_note 11)), mentre la madre convolò a seconde nozze con Luigi Bentivoglio, un conte[[12]](#cite_note 12), e morì il 21 novembre 1705[[6]](#cite_note Fantuzzip64 6).

Prospero apprese i primi rudimenti da Paolo Pasi e dal sacerdote Sante Stancari, per essere poi trasferito nel convitto bolognese dell'[Accademia degli Ardenti](https://it.wikipedia.org/w/index.php?title=Accademia_degli_Ardenti&action=edit&redlink=1 "Accademia degli Ardenti (la pagina non esiste)"), detto Del Porto[[5]](#cite_note Cecchelli 5)[[6]](#cite_note Fantuzzip64 6). A tredici anni fu infine mandato nel 1688 a Roma nel [Collegio Clementino](https://it.wikipedia.org/wiki/Collegio_Clementino "Collegio Clementino") diretto dai [Padri Somaschi](https://it.wikipedia.org/wiki/Chierici_regolari_di_Somasca "Chierici regolari di Somasca")[[13]](#cite_note Moroni 21 13)[[14]](#cite_note Fantuzzip65 14), ove si segnalò per vivacità d'ingegno fra i condiscepoli[[15]](#cite_note Rosa_Enciclopedia_dei_Papi 15).

Il giovane Lambertini fu notato nel 1691 da [papa Innocenzo XII](https://it.wikipedia.org/wiki/Papa_Innocenzo_XII "Papa Innocenzo XII"), il quale, dopo aver ascoltato un discorso in latino redatto dallo stesso Lambertini sulla [Santissima Trinità](https://it.wikipedia.org/wiki/Trinit%C3%A0 "Trinità") e a lui dedicato, ne fu talmente stupefatto che gli assegnò un piccolo beneficio che rendeva cento [scudi](https://it.wikipedia.org/wiki/Scudo_\(moneta\) "Scudo (moneta)") d'oro[[7]](#cite_note Fan19 7)[[13]](#cite_note Moroni 21 13), la prima delle gratificazioni ricevute dal pontefice nel corso della sua vita antecedente l'ascesa al Soglio.

Nel [1694](https://it.wikipedia.org/wiki/1694 "1694") si laureò in teologia e _[in utroque iure](https://it.wikipedia.org/wiki/In_utroque_iure "In utroque iure")_ presso l'[Università di Roma](https://it.wikipedia.org/wiki/Universit%C3%A0_degli_Studi_di_Roma_%22La_Sapienza%22 "Università degli Studi di Roma \"La Sapienza\"")[[14]](#cite_note Fantuzzip65 14)[[16]](#cite_note 16), avviandosi presto e con molti apprezzamenti alla carriera curiale[[15]](#cite_note Rosa_Enciclopedia_dei_Papi 15)[[17]](#cite_note 17), che percorse in tutti i suoi gradi e uffici divenendo nel 1708 [Promotore della Fede](https://it.wikipedia.org/wiki/Avvocato_del_diavolo "Avvocato del diavolo"), nel 1712 Canonico della Basilica Vaticana con [prebenda](https://it.wikipedia.org/wiki/Prebenda "Prebenda") teologale e nel 1713 prelato[[14]](#cite_note Fantuzzip65 14), per poi divenire nel 1718 Segretario della [Congregazione del Concilio](https://it.wikipedia.org/wiki/Dicastero_per_il_clero "Dicastero per il clero")[[18]](#cite_note 18). Il Lambertini fu tenuto in grande stima dal pontefice in carica, [Clemente XI](https://it.wikipedia.org/wiki/Papa_Clemente_XI "Papa Clemente XI") (1700 1721), il quale chiedeva consiglio al prelato nelle questioni più gravi e onerose, quali quelle relative al diritto canonico, ramo in cui il Lambertini eccelleva[[13]](#cite_note Moroni 21 13). Il successore di Clemente XI, [papa Innocenzo XIII](https://it.wikipedia.org/wiki/Papa_Innocenzo_XIII "Papa Innocenzo XIII"), gli offrì il posto di [canonista](https://it.wikipedia.org/wiki/Diritto_canonico "Diritto canonico") della [Penitenzieria Apostolica](https://it.wikipedia.org/wiki/Penitenzieria_apostolica "Penitenzieria apostolica")[[13]](#cite_note Moroni 21 13).

Il Lambertini fu ordinato [presbitero](https://it.wikipedia.org/wiki/Presbitero "Presbitero") il 2 luglio 1724, all'età di quasi cinquant'anni, quando era già all'apice della carriera curiale[[19]](#cite_note 19). Grazie a [papa Benedetto XIII](https://it.wikipedia.org/wiki/Papa_Benedetto_XIII "Papa Benedetto XIII"), che lo teneva in alta considerazione, salì rapidamente i gradi della gerarchia ecclesiastica, diventando [vescovo](https://it.wikipedia.org/wiki/Vescovo "Vescovo") il 16 luglio dello stesso anno[[20]](#cite_note 20) e [arcivescovo titolare](https://it.wikipedia.org/wiki/Vescovo_titolare "Vescovo titolare") di [Teodosia](https://it.wikipedia.org/wiki/Sede_titolare_di_Teodosia "Sede titolare di Teodosia") nel [1725](https://it.wikipedia.org/wiki/1725 "1725"). Dopo essersi servito dei suoi illuminati consigli nel [Concilio](https://it.wikipedia.org/wiki/Concilio "Concilio") della provincia romana del 1725, papa Benedetto XIII lo creò cardinale (_[in pectore](https://it.wikipedia.org/wiki/In_pectore "In pectore")_ il 9 dicembre 1726 e pubblicamente il 30 aprile 1728[[13]](#cite_note Moroni 21 13)) e [vescovo di Ancona](https://it.wikipedia.org/wiki/Arcidiocesi_di_Ancona Osimo "Arcidiocesi di Ancona Osimo")[[21]](#cite_note 21) il 29 gennaio 1727[[13]](#cite_note Moroni 21 13). Il concilio del 1725 fu un'esperienza fondamentale e fu l'unico concilio al quale il nostro partecipò effettivamente[[22]](#cite_note 22). In questa sede il Lambertini mise in mostra le sue prime grandi qualità umane e pastorali, curando i [seminari](https://it.wikipedia.org/wiki/Seminario "Seminario") e il rapporto diretto con i propri fedeli[[23]](#cite_note 23).

[Papa Clemente XII](https://it.wikipedia.org/wiki/Papa_Clemente_XII "Papa Clemente XII"), nel [concistoro](https://it.wikipedia.org/wiki/Concistoro "Concistoro") del 30 aprile 1731[[15]](#cite_note Rosa_Enciclopedia_dei_Papi 15), nominò Prospero Lambertini [arcivescovo di Bologna](https://it.wikipedia.org/wiki/Arcidiocesi_di_Bologna "Arcidiocesi di Bologna")[[24]](#cite_note 24), sua città natale, ove entrò il 29 maggio del medesimo anno[[25]](#cite_note Mazzone 168 25). Le capacità diplomatiche già dimostrate da Lambertini in occasione del [Concordato](https://it.wikipedia.org/wiki/Concordato "Concordato") con le monarchie [sicula](https://it.wikipedia.org/wiki/Regno_delle_Due_Sicilie "Regno delle Due Sicilie") e [sarda](https://it.wikipedia.org/wiki/Regno_di_Sardegna "Regno di Sardegna") (1727)[[15]](#cite_note Rosa_Enciclopedia_dei_Papi 15), infatti, lo rendevano il candidato più adatto ad affrontare con successo il [Senato cittadino](https://it.wikipedia.org/wiki/Senato_cittadino "Senato cittadino"), con cui c'erano difficili rapporti che caratterizzavano la forma diarchica di governo di quella città[[26]](#cite_note 26), riuscendo a normalizzare i rapporti fra quest'organo e la curia diocesana[[25]](#cite_note Mazzone 168 25). Proprio per il suo zelo nel mantenere buoni i rapporti, molti canonici e chierici bolognesi criticarono l'operato dell'arcivescovo, in quanto andava a minare, nel contempo, i privilegi di cui essi avevano finora goduto. Il Lambertini, per esempio, usufruì dei _surplus_ di cui godevano gli ecclesiastici per attuare lavori di pubblica utilità, quali la pavimentazione delle strade[[27]](#cite_note Mazzone 174 27).

[![](https://upload.wikimedia.org/wikipedia/commons/thumb/9/9b/Laura_bassi1.jpg/250px Laura_bassi1.jpg)](https://it.wikipedia.org/wiki/File:Laura_bassi1.jpg)

Anonimo, _Laura Bassi_. La celebre scienziata Laura Bassi, in un'incisione dell'epoca, fu docente a Bologna per volontà dell'allora cardinale Lambertini.

A Bologna Prospero Lambertini promosse le arti e la scienza (costituzione dell'[Accademia di pittura Clementina](https://it.wikipedia.org/wiki/Accademia_di_belle_arti_di_Bologna "Accademia di belle arti di Bologna"), così chiamata in onore del papa regnante Clemente XII; fondazione dell'Istituto di scienze[[28]](#cite_note Mazzone 175 28)) e ottenne che la seconda donna laureata al mondo, [Laura Bassi](https://it.wikipedia.org/wiki/Laura_Bassi "Laura Bassi"), insegnasse nell'[Università di Bologna](https://it.wikipedia.org/wiki/Universit%C3%A0_di_Bologna "Università di Bologna")[[29]](#cite_note liberpers 29). Tra le altre iniziative, si adoperò per l'archiviazione e la sistemazione della biblioteca personale del predecessore [Gabriele Paleotti](https://it.wikipedia.org/wiki/Gabriele_Paleotti "Gabriele Paleotti")[[28]](#cite_note Mazzone 175 28).

Il futuro pontefice perseguiva la sua missione spirituale, innanzitutto, attraverso le [visite pastorali](https://it.wikipedia.org/wiki/Visita_pastorale "Visita pastorale"). Queste non solo gli assicuravano un contatto continuo con la [diocesi](https://it.wikipedia.org/wiki/Arcidiocesi_di_Bologna "Arcidiocesi di Bologna"), ma gli permettevano anche sia di rendersi conto personalmente delle reali situazioni locali del clero e del popolo dei fedeli, sia di intervenire nel modo più opportuno nei singoli casi, dimostrando così una vocazione profonda[[30]](#cite_note Ber18 30). Quest'ultimo gesto era anche dettato dall'iniziativa di dare indicazioni e disposizioni di carattere generale e, all'occorrenza, per riprendere e sanzionare un clero spesso indisciplinato o semplicemente ignorante[[30]](#cite_note Ber18 30). Nel corso dei nove anni di episcopato, Lambertini operò una risistemazione economica e istituzionale di parrocchie, confraternite, collegi per studenti per realizzare il [Concilio di Trento](https://it.wikipedia.org/wiki/Concilio_di_Trento "Concilio di Trento") e, pertanto, sostenere il rifacimento della chiesa metropolitana e l'edificazione e stabilizzazione delle entrate del seminario.[[31]](#cite_note 31)

[![](https://upload.wikimedia.org/wikipedia/commons/thumb/2/2e/1373_ _Bologna_ _Palazzo_Comunale_ _Lapide_in_onore_di_Benedetto_XIV_ _Foto_Giovanni_Dall%27Orto%2C_9 Feb 2008.jpg/330px 1373_ _Bologna_ _Palazzo_Comunale_ _Lapide_in_onore_di_Benedetto_XIV_ _Foto_Giovanni_Dall%27Orto%2C_9 Feb 2008.jpg)](https://it.wikipedia.org/wiki/File:1373_ _Bologna_ _Palazzo_Comunale_ _Lapide_in_onore_di_Benedetto_XIV_ _Foto_Giovanni_Dall%27Orto,_9 Feb 2008.jpg)

Primo piano di [Palazzo d'Accursio](https://it.wikipedia.org/wiki/Palazzo_d%27Accursio "Palazzo d'Accursio") a Bologna. Lapide (1750) in onore del papa bolognese Benedetto XIV.

Il Lambertini fu anche mecenate, commissionando la ristrutturazione di chiese o edifici sacri: sovvenzionò la riedificazione della [collegiata di San Biagio](https://it.wikipedia.org/wiki/Basilica_di_San_Biagio_\(Cento\) "Basilica di San Biagio (Cento)") a [Cento](https://it.wikipedia.org/wiki/Cento_\(Italia\) "Cento (Italia)")[[32]](#cite_note 32) e della [cattedrale di San Pietro](https://it.wikipedia.org/wiki/Cattedrale_di_San_Pietro_\(Bologna\) "Cattedrale di San Pietro (Bologna)") in Bologna (questa tra il 1743 e il 1755[[33]](#cite_note 33)), donando a quest'ultimo edificio sacro e al tempio bolognese di [San Petronio](https://it.wikipedia.org/wiki/Basilica_di_San_Petronio "Basilica di San Petronio")[[34]](#cite_note 34) preziose suppellettili sacre; continuò inoltre la costruzione del [santuario della Madonna di San Luca](https://it.wikipedia.org/wiki/Santuario_della_Madonna_di_San_Luca "Santuario della Madonna di San Luca") (avviata nel 1723 e terminata nel 1757[[27]](#cite_note Mazzone 174 27)).

Il ventennio di episcopato lambertiniano (mantenne la carica fino al 1754[[35]](#cite_note 35)) viene considerato, da parte della maggioranza degli storici, positivo per l'impegno e la profusione che l'arcivescovo diede per incrementare la qualità della pastorale e della stessa vita cittadina. Mario Rosa, per esempio, rimarca la maggior attenzione verso la pastorale rispetto a quella puramente amministrativa, il che segnò una svolta nella gestione della vita diocesana[[36]](#cite_note 36); Alfeo Giacomelli rimarca il carattere unitario dell'azione episcopale tra il 1730 e il 1754[[37]](#cite_note 37); [Umberto Mazzone](https://it.wikipedia.org/w/index.php?title=Umberto_Mazzone&action=edit&redlink=1 "Umberto Mazzone (la pagina non esiste)") (il cui libro è stato usato come punto di riferimento per i dettagli dell'episcopato lambertiniano) ne elogia l'avvedutezza nelle decisioni pratiche.

[![](https://upload.wikimedia.org/wikipedia/commons/thumb/f/f9/Benoit_XIV.jpg/250px Benoit_XIV.jpg)](https://it.wikipedia.org/wiki/File:Benoit_XIV.jpg)

[Pierre Hubert Subleyras](https://it.wikipedia.org/wiki/Pierre_Subleyras "Pierre Subleyras"), _Papa Benedetto XIV_, [olio su tela](https://it.wikipedia.org/wiki/Pittura_a_olio "Pittura a olio"), 1745 ca., [museo Condé](https://it.wikipedia.org/wiki/Museo_Cond%C3%A9 "Museo Condé")

Il 6 febbraio 1740 papa Clemente XII, ormai infermo da molti anni, venne a mancare[[38]](#cite_note 38). Il [conclave](https://it.wikipedia.org/wiki/Conclave "Conclave") che si aprì il 19 febbraio risultò uno dei più aspri di tutta la storia moderna: la fazione filo franco austriaca e quella filo spagnola continuavano a scontrarsi e a non trovare un'intesa su un candidato gradito a entrambi gli schieramenti[[39]](#cite_note Rendina IPapi 731 39). Dopo la caduta delle candidature di [Neri Corsini](https://it.wikipedia.org/wiki/Neri_Corsini_\(cardinale\) "Neri Corsini (cardinale)") e di [Annibale Albani](https://it.wikipedia.org/wiki/Annibale_Albani "Annibale Albani"), il collegio cardinalizio cercò di trovare un candidato nella figura di [Pompeo Aldrovandi](https://it.wikipedia.org/wiki/Pompeo_Aldrovandi "Pompeo Aldrovandi"), ma questi non riusciva a raggiungere il _quorum_ necessario per essere eletto sommo pontefice. Il cardinale Lambertini, che non era stato preso ancora in considerazione come candidato, cercò di smuovere le acque dicendo ai cardinali, con quello spirito scherzoso che lo contraddistingueva: «Volete un santo? Scegliete [Gotti](https://it.wikipedia.org/wiki/Vincenzo_Ludovico_Gotti "Vincenzo Ludovico Gotti"). Volete uno statista? Eleggete Aldobrandini. Volete un uomo onesto? Eleggete me»[[40]](#cite_note Be1 40).

Che sia vero o no questo aneddoto, i cardinali convennero nel far convergere i voti sul neutrale arcivescovo di Bologna. Questi fu eletto al soglio pontificio il 17 agosto [1740](https://it.wikipedia.org/wiki/1740 "1740"), nonostante non desiderasse quella carica[[41]](#cite_note 41). Al momento dell'elezione, infatti, rivolse ai cardinali le tre seguenti motivazioni, che sancivano la sua pur riluttante accettazione del soglio di Pietro:

«La prima: per non dispregiare un vostro benefizio; la seconda: per non resistere alla volontà manifesta di Dio, poiché tale la ritengo non avendo mai io desiderato così eccelsa vanità; la terza: per finire queste nostre adunanze che credo servano di scandalo al mondo per la loro durata.»

Il Lambertini fu poi incoronato papa il 22 agosto[[42]](#cite_note 42)[[43]](#cite_note 43) dal [cardinale diacono](https://it.wikipedia.org/wiki/Cardinale "Cardinale") [Carlo Maria Marini](https://it.wikipedia.org/wiki/Carlo_Maria_Marini "Carlo Maria Marini"), prendendo il nome di Benedetto in onore di Benedetto XIII, al quale doveva la sua carriera ecclesiastica[[15]](#cite_note Rosa_Enciclopedia_dei_Papi 15).

Nonostante fosse divenuto vescovo di Roma, Benedetto XIV decise di tenere per sé anche il titolo di arcivescovo di Bologna, governando attraverso monsignor Giambattista Scarselli[[44]](#cite_note 44)[[N 1]](#cite_note 45): troppo grande era l'affetto che nutriva nei confronti della sua diocesi. Mantenne questo incarico fino al 17 gennaio 1754, quando nominò suo successore [Vincenzo Malvezzi Bonfioli](https://it.wikipedia.org/wiki/Vincenzo_Malvezzi_Bonfioli "Vincenzo Malvezzi Bonfioli")[[45]](#cite_note 46). Il legame con Bologna fu intenso e a varie istituzioni culturali ed ecclesiali cittadine Benedetto XIV fece numerosi doni d'arte o strumenti di ricerca. In particolare, il papa mise sotto la sua protezione l'[Istituto delle Scienze di Bologna](https://it.wikipedia.org/w/index.php?title=Istituto_delle_Scienze_di_Bologna&action=edit&redlink=1 "Istituto delle Scienze di Bologna (la pagina non esiste)"), tanto da donare alla biblioteca dell'Istituto (oggi [Biblioteca universitaria di Bologna](https://it.wikipedia.org/wiki/Biblioteca_universitaria_di_Bologna "Biblioteca universitaria di Bologna")) la raccolta dei 25.000 libri che componevano la sua biblioteca personale e il fondo archivistico con le carte di tutta la sua vita (oltre 500 capsule o volumi di carte)[[46]](#cite_note 47)[[47]](#cite_note 48).

I primi dieci anni del pontificato lambertiniano furono caratterizzati da una notevole apertura nei confronti del mondo laico, dall'abbandono dei pregiudizi verso metodi di governo e politiche religiose perseguite dai suoi predecessori[[48]](#cite_note Rosa Pope_Benedict224 49). Esponente dell'_Aufklärung_ cattolico[[48]](#cite_note Rosa Pope_Benedict224 49), il Lambertini decise di perseguire una politica concordataria nei confronti delle potenze secolari, abbandonando in campo ecclesiastico l'eccessiva rigidità mentale tipica della prima [Controriforma](https://it.wikipedia.org/wiki/Controriforma "Controriforma"), pur mantenendone alcune sfaccettature, quali le visite pastorali e i criteri per la canonizzazione dei santi[[N 2]](#cite_note 50). Tale apertura "moderata" si può constatare osservando nello specifico le linee guida dell'azione benedettina.

[![](https://upload.wikimedia.org/wikipedia/commons/thumb/e/e9/Subleyras_cardinal_Silvio_Valenti_Gonzaga.jpg/250px Subleyras_cardinal_Silvio_Valenti_Gonzaga.jpg)](https://it.wikipedia.org/wiki/File:Subleyras_cardinal_Silvio_Valenti_Gonzaga.jpg)

[Pierre Hubert Subleyras](https://it.wikipedia.org/wiki/Pierre_Subleyras "Pierre Subleyras"), _Ritratto del cardinale Silvio Valenti Gonzaga_, olio su tela, 1745 circa, Galleria Cini, [Roma](https://it.wikipedia.org/wiki/Roma "Roma"). [Segretario di Stato](https://it.wikipedia.org/wiki/Segretario_di_Stato_\(Santa_Sede\) "Segretario di Stato (Santa Sede)") dal 1740 al 1756, il Gonzaga fu uno dei principali collaboratori diplomatici di Benedetto XIV, aiutandolo nella promozione della sua politica concordataria[[49]](#cite_note 51).

L'elezione del Lambertini al soglio pontificio avvenne in un periodo di grandi tribolazioni, causate principalmente dalle dispute tra le nazioni cattoliche e il Papato. Benedetto XIV riuscì a rifiutare la maggior parte delle richieste degli Stati nazionali di nominare i vescovi, serbandone il diritto di nomina alla Chiesa[[50]](#cite_note lm29 52). Grazie a diplomatici eccellenti, quali il cardinale [Silvio Valenti Gonzaga](https://it.wikipedia.org/wiki/Silvio_Valenti_Gonzaga "Silvio Valenti Gonzaga") ([segretario di Stato](https://it.wikipedia.org/wiki/Segretario_di_Stato_della_Santa_Sede "Segretario di Stato della Santa Sede") dall'elezione del papa fino alla sua morte nel 1756), Benedetto fu in grado di appianare le dispute della [Santa Sede](https://it.wikipedia.org/wiki/Santa_Sede "Santa Sede") con alcuni dei principali sovrani europei. Per esempio, con [Carlo Emanuele III di Savoia](https://it.wikipedia.org/wiki/Carlo_Emanuele_III_di_Savoia "Carlo Emanuele III di Savoia") il papa stipulò un concordato (5 gennaio 1741) in cui si disponevano nuove misure da adottarsi riguardo all'amministrazione dei feudi pontifici[[N 3]](#cite_note 53) in terra sabauda[[15]](#cite_note Rosa_Enciclopedia_dei_Papi 15)[[51]](#cite_note Rogier Bertier Hajjar 72 54). Il 2 giugno del medesimo anno[[50]](#cite_note lm29 52) Benedetto e il Valenti Gonzaga riuscirono anche a trovare un accordo con [Carlo III di Napoli](https://it.wikipedia.org/wiki/Carlo_III_di_Napoli "Carlo III di Napoli") riguardante i benefici ecclesiastici della Santa Sede in quel reame, rinunciando a buona parte degli antichi privilegi[[51]](#cite_note Rogier Bertier Hajjar 72 54). Altri accordi simili si trovarono nei confronti del [Regno del Portogallo](https://it.wikipedia.org/wiki/Regno_del_Portogallo "Regno del Portogallo") (1745) e del [Regno di Spagna](https://it.wikipedia.org/wiki/Spagna "Spagna") (1753)[[50]](#cite_note lm29 52). La nuova concezione moderna del rapporto tra potestà laicale e potere temporale della Chiesa[[52]](#cite_note 55), secondo la quale era necessario osservare in modo nuovo le esigenze degli Stati, cercava di superare con animo conciliante le eventuali divergenze, per il bene supremo delle anime[[50]](#cite_note lm29 52). Benedetto XIV riteneva infatti «...di vivere in un'epoca che richiedeva assolutamente accondiscendenza verso i prìncipi temporali sul terreno civile per ottenere in cambio mano libera in quello spirituale, da non confondersi, quest'ultimo, con la difesa dei privilegi del clero»[[53]](#cite_note Mo6 56). Con questo spirito, pertanto, Benedetto accettò la totale indifferenza con cui fu trattata la delegazione pontificia in occasione della [pace di Aquisgrana](https://it.wikipedia.org/wiki/Trattato_di_Aquisgrana_\(1748\) "Trattato di Aquisgrana (1748)"), pace che sanciva la fine della [guerra di successione austriaca](https://it.wikipedia.org/wiki/Guerra_di_successione_austriaca "Guerra di successione austriaca") (1740 1748): in tale congresso internazionale, infatti, le potenze diedero a [Filippo di Borbone](https://it.wikipedia.org/wiki/Filippo_I_di_Parma "Filippo I di Parma") i feudi pontifici di Parma, Piacenza e Guastalla senza che il papa ne venisse informato[[39]](#cite_note Rendina IPapi 731 39). Il Rendina, addirittura, dà adito alle teorie per cui il pontefice intendesse abolire progressivamente il dominio temporale dei papi in nome dell'assoluta preminenza del carattere spirituale proprio del ministero pietrino[[53]](#cite_note Mo6 56). Le lettere che Benedetto XIV scrisse al marchese bolognese Paolo Magnani costituiscono una testimonianza preziosa di questi primi anni di pontificato e della lettura che il papa diede della guerra di secessione e del coinvolgimento della penisola come teatro di guerra[[54]](#cite_note 57).

Nello spirito di tolleranza che lo contraddistingueva, il papa riconobbe [Federico II](https://it.wikipedia.org/wiki/Federico_II_di_Prussia "Federico II di Prussia") come [re di Prussia](https://it.wikipedia.org/wiki/Sovrani_di_Prussia "Sovrani di Prussia") e non più come semplice [marchese del Brandeburgo](https://it.wikipedia.org/wiki/Marca_di_Brandeburgo "Marca di Brandeburgo")[[51]](#cite_note Rogier Bertier Hajjar 72 54)[[55]](#cite_note Rendina IPapi 723 58). La questione del riconoscimento di questo titolo da parte di Benedetto nei confronti di un sovrano protestante fu una vera e propria rivoluzione diplomatica: il Lambertini, con questo atto, non soltanto differenziava le questioni politiche da quelle religiose, ma cercava anche di assicurare ai cattolici residenti in quel regno dei diritti che fino a quel momento erano stati negati dai papi precedenti[[51]](#cite_note Rogier Bertier Hajjar 72 54)[[53]](#cite_note Mo6 56). Altro segno di apertura fu dimostrato verso i [protestanti](https://it.wikipedia.org/wiki/Protestantesimo "Protestantesimo") austriaci: Benedetto XIV, infatti, «...permise all'imperatrice Maria Teresa di tollerare nei suoi Stati i protestanti, pur raccomandandole di cercarne con cristiana dolcezza la conversione»[[55]](#cite_note Rendina IPapi 723 58).

Ciononostante, Benedetto commise un errore di valutazione nell'approvare l'elezione a [imperatore del Sacro Romano Impero](https://it.wikipedia.org/wiki/Imperatore_del_Sacro_Romano_Impero "Imperatore del Sacro Romano Impero") di [Carlo VII di Baviera](https://it.wikipedia.org/wiki/Carlo_VII_di_Baviera "Carlo VII di Baviera"), avvenuta a [Francoforte sul Meno](https://it.wikipedia.org/wiki/Francoforte_sul_Meno "Francoforte sul Meno") nel febbraio del [1742](https://it.wikipedia.org/wiki/1742 "1742")[[56]](#cite_note Moroni 28 59), quale successore di [Carlo VI d'Asburgo](https://it.wikipedia.org/wiki/Carlo_VI_d%27Asburgo "Carlo VI d'Asburgo"). Difatti, il nuovo pontefice misconobbe l'elezione a imperatore di [Francesco Stefano di Lorena](https://it.wikipedia.org/wiki/Francesco_I_di_Lorena "Francesco I di Lorena"), marito di [Maria Teresa d'Austria](https://it.wikipedia.org/wiki/Maria_Teresa_d%27Austria "Maria Teresa d'Austria"), figlia di Carlo VI. Quando però nel gennaio del 1745 Carlo VII morì e Maria Teresa, attraverso un accordo con suo figlio [Massimiliano III di Baviera](https://it.wikipedia.org/wiki/Massimiliano_III_di_Baviera "Massimiliano III di Baviera"), ottenne per il marito il titolo di imperatore (settembre del medesimo anno), la posizione della Santa Sede si trovò immediatamente vacillante. Nonostante nell'agosto 1746 Benedetto inviasse agli imperiali consorti delle fasce benedette per il [battesimo](https://it.wikipedia.org/wiki/Battesimo "Battesimo") del futuro [Giuseppe II d'Asburgo Lorena](https://it.wikipedia.org/wiki/Giuseppe_II_d%27Asburgo Lorena "Giuseppe II d'Asburgo Lorena")[[57]](#cite_note Moroni 34 60), la Santa Sede non riacquistò la piena fiducia di Maria Teresa. Anche per questo motivo, le trattative pontificie, durante la [pace di Aquisgrana](https://it.wikipedia.org/wiki/Trattato_di_Aquisgrana_\(1748\) "Trattato di Aquisgrana (1748)") del 1748, risultarono un fallimento, vista la vittoria degli [Asburgo](https://it.wikipedia.org/wiki/Casa_d%27Asburgo "Casa d'Asburgo") sui [Wittelsbach](https://it.wikipedia.org/wiki/Casato_di_Wittelsbach "Casato di Wittelsbach").

[![](https://upload.wikimedia.org/wikipedia/commons/thumb/6/6e/Benedict_XIV_by_Pietro_Bracci.JPG/250px Benedict_XIV_by_Pietro_Bracci.JPG)](https://it.wikipedia.org/wiki/File:Benedict_XIV_by_Pietro_Bracci.JPG)

Busto di Benedetto XIV, realizzato da [Pietro Bracci](https://it.wikipedia.org/wiki/Pietro_Bracci "Pietro Bracci") ed esposto al [Museo di Grenoble](https://it.wikipedia.org/wiki/Museo_di_Grenoble "Museo di Grenoble")

Non appena ascese al trono papale, il Lambertini trovò una situazione economica disastrosa. Cercò quindi di riorganizzare le finanze e di tutelare la sicurezza pubblica, ordinando la ridefinizione dei confini dei [rioni](https://it.wikipedia.org/wiki/Rione "Rione") nei quali era suddivisa la città di [Roma](https://it.wikipedia.org/wiki/Roma "Roma") e affidando all'architetto [Giovanni Battista Nolli](https://it.wikipedia.org/wiki/Giovanni_Battista_Nolli "Giovanni Battista Nolli") da [Como](https://it.wikipedia.org/wiki/Como "Como") l'incarico di disegnare una pianta accurata della città, cosa che avvenne nel 1748[[58]](#cite_note 61). Già prima di quell'anno, però, il Lambertini provvide ad identificare i rioni con delle apposite targhe e ad incaricare Gregorio Roisecco della stesura della prima [guida turistica](https://it.wikipedia.org/wiki/Guida_turistica_\(libro\) "Guida turistica (libro)") dell'Urbe, edita nel 1745 in tre volumi dal titolo _[Roma antica e moderna](https://it.wikipedia.org/wiki/Roma_antica_e_moderna "Roma antica e moderna")_[[59]](#cite_note 62).

Sul piano più strettamente amministrativo Benedetto XIV individuò, come causa principale del dissesto finanziario dello Stato Pontificio, la cattiva amministrazione di una curia cosmopolita e corrotta. Il Papa intese quindi favorire, attraverso la nazionalizzazione delle cariche civili, le famiglie romane che conoscevano i problemi dello Stato e che avevano interesse a garantirne lo sviluppo e la buona amministrazione[[60]](#cite_note 63). Per questo, con la [bolla](https://it.wikipedia.org/wiki/Bolla_pontificia "Bolla pontificia") [Urbem Romam](https://it.wikipedia.org/wiki/Urbem_Romam "Urbem Romam"), promulgata il 4 gennaio [1746](https://it.wikipedia.org/wiki/1746 "1746"), papa Benedetto istituì un [albo del ceto nobile romano](https://it.wikipedia.org/wiki/Patrizio_\(storia_romana\) "Patrizio (storia romana)")[[61]](#cite_note 64)[[62]](#cite_note inforoma 65), in cui vennero inserite 180 famiglie romane.

Già nel 1746 Benedetto si occupò di rivedere le politiche economiche dei suoi immediati predecessori, cercando, aiutato in questo dal suo [segretario particolare](https://it.wikipedia.org/wiki/Segretario_particolare_del_sommo_pontefice "Segretario particolare del sommo pontefice") Giovan Angelo Braschi (il futuro [Pio VI](https://it.wikipedia.org/wiki/Papa_Pio_VI "Papa Pio VI")), di rivitalizzare lo stato penoso in cui versava l'economia dello Stato della Chiesa[[63]](#cite_note Brunelli 46 66). Per quanto riguarda strettamente i commerci, il _[motu proprio](https://it.wikipedia.org/wiki/Motu_proprio "Motu proprio")_ _Pensando noi continuamente al comodo_ del 29 giugno 1748 liberalizzò i commerci negli Stati Pontifici, eliminando le [dogane](https://it.wikipedia.org/wiki/Dogana "Dogana") interne e permettendo una diminuzione dei prezzi dei manufatti artigianali[[15]](#cite_note Rosa_Enciclopedia_dei_Papi 15). Grazie a queste misure il papa riuscì a risanare buona parte delle finanze pontificie.

Benedetto avviò immediatamente anche un'opera di riforma del clero, a cominciare dai dignitari ecclesiastici a tutti i livelli, a Corte, in Curia, nel governo delle [diocesi](https://it.wikipedia.org/wiki/Diocesi "Diocesi") e delle province, cercando di controllare e correggere gli ecclesiastici indegni e incapaci, spinti dall'ambizione di carriera e di potere. Con le bolle _Quantum ad procurandam_ (15 febbraio 1742) e _Romanae Curiae_ (21 dicembre 1744) Benedetto tentò di migliorare l'efficienza della [Curia romana](https://it.wikipedia.org/wiki/Curia_romana "Curia romana"), cercando di semplificare il sistema interdicasteriale della Curia[[63]](#cite_note Brunelli 46 66). Il successo di questa sua opera riformatrice non mostrò immediatamente i suoi frutti, ma fu basilare per il miglioramento della qualità del clero nelle epoche successive[[15]](#cite_note Rosa_Enciclopedia_dei_Papi 15). Assai intensa fu anche la sua attività a favore del sistema penale e giudiziario, grazie al _motu proprio_ _Dopo aver noi_ (30 settembre 1747) e con la bolla _Rerum humanarum_ (15 dicembre 1747)[[63]](#cite_note Brunelli 46 66).

[![](https://upload.wikimedia.org/wikipedia/commons/thumb/0/05/Pierre Paul_Gu%C3%A9rin_Cardinal_De_Tencin_%28archev%C3%AAque_de_Lyon%29.jpg/250px Pierre Paul_Gu%C3%A9rin_Cardinal_De_Tencin_%28archev%C3%AAque_de_Lyon%29.jpg)](https://it.wikipedia.org/wiki/File:Pierre Paul_Gu%C3%A9rin_Cardinal_De_Tencin_\(archev%C3%AAque_de_Lyon\).jpg)

Des Neiges, _Pierre Paul Guérin Cardinale de Tencin_, dipinto ad olio, XVIII secolo, Trésor de la Primatiale de Lyon, Lione. Il Cardinale de Tencin fu il colto porporato francese con cui Benedetto XIV ebbe una proficua corrispondenza.

Altri provvedimenti di carattere economico amministrativo riguardarono la limitazione delle spese in favore dell'esercito e della corte pontificia: Benedetto volle favorire i più bisognosi concedendo, per esempio, «ai poveri contadini di spigolare in tutti i campi dello Stato della Chiesa in barba ai proprietari che volevano impedirlo, con un'ammenda di 30 [scudi](https://it.wikipedia.org/wiki/Scudo_\(moneta\) "Scudo (moneta)") per i contravventori da distribuirsi tra gli stessi poveri»[[39]](#cite_note Rendina IPapi 731 39). Sempre per alleviare le pene delle classi meno abbienti, il Moroni ricorda che il papa «soppresse sette pesanti tributi sulla seta cruda, sull'olio, sul bestiame e sopra altre derrate»[[64]](#cite_note 67).

[![](https://upload.wikimedia.org/wikipedia/commons/thumb/c/c8/Arbitrato_di_papa_Benedetto_XIV.jpg/500px Arbitrato_di_papa_Benedetto_XIV.jpg)](https://it.wikipedia.org/wiki/File:Arbitrato_di_papa_Benedetto_XIV.jpg)

[Placido Costanzi](https://it.wikipedia.org/wiki/Placido_Costanzi "Placido Costanzi"), _Arbitrato di papa Benedetto XIV_, [olio su tela](https://it.wikipedia.org/wiki/Pittura_a_olio "Pittura a olio"), 1751 52, [Museo dell'Accademia Carrara](https://it.wikipedia.org/wiki/Accademia_Carrara "Accademia Carrara"), [Bergamo](https://it.wikipedia.org/wiki/Bergamo "Bergamo")

Benedetto XIV ebbe, sotto il profilo strettamente religioso, un pontificato estremamente attivo. Nella prima fase del pontificato dimostrò una volontà riformatrice nei vari provvedimenti teologici e pastorali, avvicinandosi al clima dell'_Aufklarung_ (illuminismo) cristiano[[65]](#cite_note 68) espresso dalle posizioni di [Ludovico Antonio Muratori](https://it.wikipedia.org/wiki/Ludovico_Antonio_Muratori "Ludovico Antonio Muratori") e del cardinale [Pierre Guérin de Tencin](https://it.wikipedia.org/wiki/Pierre_Gu%C3%A9rin_de_Tencin "Pierre Guérin de Tencin"), con cui il pontefice era in contatto epistolare[[15]](#cite_note Rosa_Enciclopedia_dei_Papi 15). Seguendo il modello di [Carlo Borromeo](https://it.wikipedia.org/wiki/Carlo_Borromeo "Carlo Borromeo") il pontefice richiamò i vescovi a risiedere nelle loro diocesi, non allontanandosi da esse per un periodo di tempo troppo lungo ([costituzione](https://it.wikipedia.org/wiki/Costituzione_apostolica "Costituzione apostolica") _Ad universae christianae reipublicae_, 3 settembre 1746)[[66]](#cite_note 69).

Innanzitutto, nel [1741](https://it.wikipedia.org/wiki/1741 "1741") emise la bolla _Immensa Pastorum principis_ contro lo [schiavismo](https://it.wikipedia.org/wiki/Schiavismo "Schiavismo") nelle [Americhe](https://it.wikipedia.org/wiki/America "America"), chiedendo ai vescovi portoghesi di difendere i diritti umani degli _[Indios](https://it.wikipedia.org/wiki/Nativi_Americani "Nativi Americani")_. Nonostante la presa di posizione in favore delle popolazioni indigene, Benedetto si dimostrò invece risoluto nel mantenere la purezza rituale anche nei contesti extra europei. Il Lambertini promulgò a tal proposito le [bolle](https://it.wikipedia.org/wiki/Bolla_pontificia "Bolla pontificia") _Ex quo singulari_ (11 luglio 1742) e _Omnium solicitudinum_ (12 settembre 1744)[[67]](#cite_note Russomanno 70), ove denunciò l'adattamento del cristianesimo ai modelli culturali locali, estensivamente utilizzato dai [gesuiti](https://it.wikipedia.org/wiki/Compagnia_di_Ges%C3%B9 "Compagnia di Gesù") nelle loro missioni in [Cina](https://it.wikipedia.org/wiki/Cina "Cina"). Per esempio lo _status_ degli antenati l'[onore tributato agli antenati](https://it.wikipedia.org/wiki/Culto_degli_antenati#Nell.27Estremo_Oriente "Culto degli antenati") da parte della cultura cinese doveva essere considerato «adorazione degli antenati» o qualcosa di simile alla venerazione cattolica dei santi. Condannata questa pratica cultuale con la _Ex quo singulari_, colla _Omnium solicitudinum_ Benedetto promosse la stessa linea intransigente nei confronti dei [riti malabarici](https://it.wikipedia.org/wiki/Controversia_dei_riti_malabarici "Controversia dei riti malabarici") dell'India. Sempre in [Asia](https://it.wikipedia.org/wiki/Asia "Asia"), Benedetto accettò l'invito di alcuni sovrani [tibetani](https://it.wikipedia.org/wiki/Tibet "Tibet") ad inviare, in quel Paese, alcuni [frati cappuccini](https://it.wikipedia.org/wiki/Ordine_dei_frati_minori_cappuccini "Ordine dei frati minori cappuccini") per la predicazione del [Vangelo](https://it.wikipedia.org/wiki/Vangelo "Vangelo")[[56]](#cite_note Moroni 28 59).

[![](https://upload.wikimedia.org/wikipedia/commons/thumb/d/d2/Ludovico_Antonio_Muratori.png/250px Ludovico_Antonio_Muratori.png)](https://it.wikipedia.org/wiki/File:Ludovico_Antonio_Muratori.png)

V. Azzola, _Ludovico Antonio Muratori_, incisione presa dagli _Annali d'Italia_, Vol. 1, edizione del 1843. Insigne studioso dell'età dei lumi, versatile in teologia, in storia e in letteratura, il Muratori fu tenuto in grandissima considerazione da Benedetto XIV, tanto che il Papa ne seguì alcune indicazioni di carattere pastorale e liturgico.

Il Pontefice, desideroso di promuovere una religiosità semplice e improntata alla purezza del [rito](https://it.wikipedia.org/wiki/Rito_liturgico "Rito liturgico"), ordinò nel 1740 che non venissero utilizzate le trombe durante la [celebrazione eucaristica](https://it.wikipedia.org/wiki/Messa "Messa"), e nel 1746 chiese ai vescovi dello [Stato Pontificio](https://it.wikipedia.org/wiki/Stato_Pontificio "Stato Pontificio") di porre sempre il crocifisso sugli altari e di controllare la devozione verso i santi, nel tentativo di regolarizzare e uniformare la devozione popolare[[68]](#cite_note Rogier Bertier Hajjar 74 71). Nel contempo, il papa tentò di porre al centro della celebrazione eucaristica la [musica sacra](https://it.wikipedia.org/wiki/Musica_sacra "Musica sacra"), depurandola dagli abusi e cercando di riportarla alla purezza originaria, secondo i dettami del [Concilio di Trento](https://it.wikipedia.org/wiki/Concilio_di_Trento "Concilio di Trento")[[68]](#cite_note Rogier Bertier Hajjar 74 71): così viene raccomandato nell'enciclica _[Annus Qui Hunc](https://it.wikipedia.org/wiki/Annus_Qui_Hunc "Annus Qui Hunc")_ (1749), pubblicata anche in occasione dell'imminente giubileo[[69]](#cite_note 72). In base a quanto richiesto dal [Muratori](https://it.wikipedia.org/wiki/Ludovico_Antonio_Muratori "Ludovico Antonio Muratori"), Benedetto XIV ridusse nel 1742 i giorni di precetto in tutta Italia, per poi estendere tale decreto anche alle restanti zone d'[Europa](https://it.wikipedia.org/wiki/Europa "Europa") tra il 1748 e il 1754[[15]](#cite_note Rosa_Enciclopedia_dei_Papi 15). Sempre in questo spirito, il pontefice si accinse, già dal 1741, ad attuare una riforma generale del [breviario](https://it.wikipedia.org/wiki/Breviario_romano "Breviario romano"), opera che però non riuscì a completare a causa della mancanza di collaboratori che l'aiutassero in tale proposito[[68]](#cite_note Rogier Bertier Hajjar 74 71).
Riuscì invece a portare a compimento la decisione di attenuare la proibizione della traduzione della Bibbia in italiano. Il 13 giugno [1757](https://it.wikipedia.org/wiki/1757 "1757") modificò la regola precedente, che risaliva a [Pio IV](https://it.wikipedia.org/wiki/Papa_Pio_IV "Papa Pio IV"), "permettendo la lettura delle versioni in volgare approvate dalla Santa Sede o pubblicate sotto la sorveglianza dei vescovi"[[70]](#cite_note 73). L'abate [Antonio Martini](https://it.wikipedia.org/wiki/Antonio_Martini "Antonio Martini"), recependo il desiderio del pontefice di una traduzione della Bibbia in italiano, realizzò la traduzione completa della Sacra Scrittura dalla _[Vulgata](https://it.wikipedia.org/wiki/Vulgata "Vulgata")_ (1769 1781)[[71]](#cite_note 74).

Benedetto cercò, in quest'opera di riforma, una forma di colloquio con l'episcopato. Non poteva il solo papa, infatti, promuovere i suoi propositi senza che i vescovi e il clero non ne fossero partecipi. Pertanto, poco dopo la sua ascesa al papato, il Lambertini promosse la diffusione di lettere pontificie indirizzate alla cristianità cattolica (le [encicliche](https://it.wikipedia.org/wiki/Enciclica "Enciclica") appunto) in cui si esponevano le direttive pontificie in materia dottrinale[[72]](#cite_note 75). La prima delle encicliche (_[Ubi Primum](https://it.wikipedia.org/wiki/Ubi_Primum_\(Benedetto_XIV\) "Ubi Primum (Benedetto XIV)")_) fu indirizzata ai vescovi il 3 dicembre del 1740, tramite la quale chiedeva ai vescovi di rispettare le norme disciplinari del [Concilio di Trento](https://it.wikipedia.org/wiki/Concilio_di_Trento "Concilio di Trento") e di esaminare attentamente i candidati al [ministero sacerdotale](https://it.wikipedia.org/wiki/Ordine_sacro "Ordine sacro")[[15]](#cite_note Rosa_Enciclopedia_dei_Papi 15).

Molto meno tollerante si presentò la politica di Benedetto XIV nei confronti degli [ebrei](https://it.wikipedia.org/wiki/Ebrei "Ebrei"). Già tartassati e vilipesi dalle nazioni cristiane in generale per l'infamante accusa di [deicidio](https://it.wikipedia.org/wiki/Deicidio "Deicidio"), il popolo ebraico era oggetto di particolari persecuzioni nello Stato della Chiesa. Essendo uno stato [teocratico](https://it.wikipedia.org/wiki/Teocrazia "Teocrazia"), lo Stato Pontificio era particolarmente severo nei confronti della comunità ebraica, e tale situazione peggiorò nel corso del XVIII secolo, quando [Clemente XII](https://it.wikipedia.org/wiki/Papa_Clemente_XII "Papa Clemente XII"), aiutato dal [cardinale Petra](https://it.wikipedia.org/wiki/Vincenzo_Petra "Vincenzo Petra"), aveva edito nel 1733 un dettagliato manuale antiebraico[[73]](#cite_note ebrei 76), imponendo inoltre una serie di provvedimenti restrittivi nel resto del suo pontificato[[74]](#cite_note 77).

Papa Lambertini, nonostante l'apertura culturale e psicologica dimostrata in varie occasioni, non si discostò dalle posizioni tradizionali della [Chiesa cattolica](https://it.wikipedia.org/wiki/Chiesa_cattolica "Chiesa cattolica"), rinnovando nel 1746 il sovracitato codice promosso dal suo predecessore[[73]](#cite_note ebrei 76). Nel corso della seconda fase del suo pontificato, papa Lambertini rincarò la dose con la bolla _[Beatus Andreas](https://it.wikipedia.org/w/index.php?title=Beatus_Andreas&action=edit&redlink=1 "Beatus Andreas (la pagina non esiste)")_ (1755), con la quale egli prestò attenzione alla questione del cosiddetto [omicidio rituale](https://it.wikipedia.org/wiki/Sacrificio_umano "Sacrificio umano") dando al clero severe e precise istruzioni su come procedere nei confronti di tali pratiche[[75]](#cite_note 78). Bisogna però ricordare che questi documenti erano rivolti contro gli ebrei adulti. Riguardo al [battesimo](https://it.wikipedia.org/wiki/Battesimo "Battesimo") forzato degli ebrei infanti, invece, Lambertini fu invece molto più tollerante: stabilì che non dovessero essere battezzati contro il consenso dei genitori e che si potesse procedere al battesimo qualora il bambino fosse stato abbandonato dai genitori[[57]](#cite_note Moroni 34 60).

[![](https://upload.wikimedia.org/wikipedia/commons/thumb/f/f2/Atelier_de_Nicolas_de_Largilli%C3%A8re%2C_portrait_de_Voltaire%2C_d%C3%A9tail_%28mus%C3%A9e_Carnavalet%29_ 002.jpg/250px Atelier_de_Nicolas_de_Largilli%C3%A8re%2C_portrait_de_Voltaire%2C_d%C3%A9tail_%28mus%C3%A9e_Carnavalet%29_ 002.jpg)](https://it.wikipedia.org/wiki/File:Atelier_de_Nicolas_de_Largilli%C3%A8re,_portrait_de_Voltaire,_d%C3%A9tail_\(mus%C3%A9e_Carnavalet\)_ 002.jpg)

[Nicolas de Largillierre](https://it.wikipedia.org/wiki/Nicolas_de_Largilli%C3%A8re "Nicolas de Largillière"), _Ritratto di François Marie Arouet, detto Voltaire_, olio su tela, dopo il 1724 1725, [Museo Carnavalet](https://it.wikipedia.org/wiki/Museo_Carnavalet "Museo Carnavalet"). Filosofo di spicco del movimento dei lumi, critico severissimo contro tutte le superstizioni (nonché contro la religione cattolica), ebbe un rapporto più che singolare con questo pontefice: apprezzato dal Lambertini per il dono del _Mahomet_ e per la vivacità del suo ingegno[[76]](#cite_note 79), le opere di Voltaire furono poste nell'Indice dei libri proibiti nel 1751[[77]](#cite_note 80).

«Quale maggiore felicità può provare un Cristiano che vedere la Gloria della Croce di Cristo nel sommo grado di splendore, in cui riluce sopra la terra, ed osservare con i propri occhi i monumenti della trionfale vittoria con cui la nostra Fede ha superato il Mondo? Qui potrete vedere l'altezza del secolo umiliata ad ossequiare la Religione, e quella che fu la Babilonia terrena, mutata in foggia d'una nuova e celeste Città»

Benedetto XIV, con la bolla _Peregrinantes_, promulgò per il 1750 il [Giubileo](https://it.wikipedia.org/wiki/Giubileo_universale_della_Chiesa_cattolica "Giubileo universale della Chiesa cattolica")[[78]](#cite_note 81). Quest'ultimo fu improntato ad un profondo clima spirituale (il papa chiamò [san Leonardo da Porto Maurizio](https://it.wikipedia.org/wiki/Leonardo_da_Porto_Maurizio "Leonardo da Porto Maurizio") a predicare[[79]](#cite_note Ravaglioli 82)), senza però quelle teatralità che davano alle funzioni religiose un'aura di bigotteria[[80]](#cite_note rendina730 83) in base allo spirito di riforma liturgica che stava promuovendo in quegli anni. Il Pontefice curò ogni singolo dettaglio dell'anno santo, stabilendo le principali iniziative spirituali (tra cui anche l'unità dei cristiani[[80]](#cite_note rendina730 83)), organizzando le strutture ricettive (l'ospitale della Trinità accolse, su disposizione del papa, per tre giorni i pellegrini poveri[[39]](#cite_note Rendina IPapi 731 39)) e accogliendo lui stesso i pellegrini che giungevano nella città eterna[[39]](#cite_note Rendina IPapi 731 39).

Strettissimo fu il rapporto che ebbe con il già citato san Leonardo: già presente a Roma nel luglio del 1749 per tenere dei sermoni sulla penitenza e sulla conversione del cuore, il predicatore francescano si recava ogni domenica dal Papa[[79]](#cite_note Ravaglioli 82). Benedetto, secondo il suo stile consueto, era solito sbalordire partecipando lui stesso agli incontri che teneva il frate. Sempre sulla spinta di San Leonardo, Benedetto fu il primo pontefice a istituire la _[Via Crucis](https://it.wikipedia.org/wiki/Via_Crucis "Via Crucis")_ (pratica quotidiana per la vita spirituale del frate[[79]](#cite_note Ravaglioli 82)) al [Colosseo](https://it.wikipedia.org/wiki/Colosseo "Colosseo"), monumento che Benedetto volle preservare dallo smantellamento progressivo (veniva utilizzato come cava di marmo) consacrandolo in quanto luogo di martirio dei primi cristiani[[67]](#cite_note Russomanno 70). A segno di questa consacrazione (la _Via Crucis_ si tenne il 27 novembre dell'Anno Santo[[79]](#cite_note Ravaglioli 82)), il Papa pose nell'arena una croce con 14 edicole della _Via Crucis_, che verranno tolte nel 1874. La sola croce verrà ripristinata nel 1925[[79]](#cite_note Ravaglioli 82).

Lo stesso anno del Giubileo il Papa pubblicò l'opera _De servorum Dei beatificatione et beatorum canonizatione_[[29]](#cite_note liberpers 29), fondamento della procedura moderna di [canonizzazione](https://it.wikipedia.org/wiki/Canonizzazione "Canonizzazione") dei [santi](https://it.wikipedia.org/wiki/Santo "Santo") e [beati](https://it.wikipedia.org/wiki/Beatificazione "Beatificazione"), secondo la quale per essere elevati agli onori degli altari bisognava essere stati autori almeno di un miracolo, cioè di un evento sovrannaturale avvenuto tramite l'azione divina. L'esame di tale miracolo deve essere affidata a una congregazione cardinalizia che deve vagliare in modo attento e scrupoloso tale miracolo, unitamente alla condotta di vita e alla fede del "candidato" alla santificazione. Alla regola si riconoscono alcune eccezioni, come per il caso di [Pellegrino Laziosi](https://it.wikipedia.org/wiki/Pellegrino_Laziosi "Pellegrino Laziosi"), riconosciuto dalla [Congregazione dei Riti](https://it.wikipedia.org/wiki/Congregazione_dei_riti "Congregazione dei riti") sulla base del culto da tempo immemorabile (e non sulla base di un pur esistente indulto pontificio) o, più in generale, per i casi di indulto pontificio[[81]](#cite_note 84).

[![](https://upload.wikimedia.org/wikipedia/commons/thumb/1/1a/Index_Benedetto_XIV.JPG/250px Index_Benedetto_XIV.JPG)](https://it.wikipedia.org/wiki/File:Index_Benedetto_XIV.JPG)

L'Indice dei libri proibiti del 1757. L'edizione suscitò clamore per l'assenza di alcuni trattati galileiani, in quanto l'astronomo gesuita Boscovich aveva dimostrato la validità delle tesi astronomiche di Galileo

Negli ultimi otto anni del suo pontificato Benedetto, pur mantenendo intatte alcune linee riformatrici, cambiò rotta nei confronti dell'illuminismo e delle associazioni che erano estranee alle linee programmatiche della Chiesa. Mario Rosa sottolinea che:

(inglese)
«This balance initially (at least) allowed a dialogue at a distance with some of the main exponents of the Enlightenment, but was nevertheless destined to break down soon before the development of those ideological lines which, in the eyes of the Roman Curia and Benedict XIV himself, were becoming more and more threatening, as the change in the 1750s was about to show.»

(italiano)
«Questo bilanciamento [tra ortodossia religiosa e apertura alla modernità] perlomeno inizialmente permise un dialogo a distanza con alcuni dei principali esponenti dell'Illuminismo, ma era ciò nonostante destinato a rompersi presto prima dello sviluppo di queste correnti ideologiche che, agli occhi della Curia Romana e dello stesso Benedetto XIV, stavano diventando sempre di più minacciose, come il cambiamento negli anni '50 doveva dimostrare»

Questo clima di cauta moderazione, che si altalenò tra concessioni alla libertà di pensiero e restrizioni della medesima in difesa della fede, segnò l'inizio di quel clima di conservatorismo dottrinale che si manifestò sotto i pontificati di [papa Clemente XIII](https://it.wikipedia.org/wiki/Papa_Clemente_XIII "Papa Clemente XIII") e di [papa Pio VI](https://it.wikipedia.org/wiki/Papa_Pio_VI "Papa Pio VI"), segnando così la fine del clima di riforma iniziato a partire da [Innocenzo XI](https://it.wikipedia.org/wiki/Papa_Innocenzo_XI "Papa Innocenzo XI")[[82]](#cite_note 85).

Difatti il Papa, il 18 maggio 1751, rinnovò la condanna nei confronti della [massoneria](https://it.wikipedia.org/wiki/Massoneria "Massoneria") (bolla _Providas romanorum pontificum_[[15]](#cite_note Rosa_Enciclopedia_dei_Papi 15)) espressa già a suo tempo dal predecessore [Clemente XII](https://it.wikipedia.org/wiki/Papa_Clemente_XII "Papa Clemente XII"); il 13 marzo del 1752 le opere degli illuministi furono condannate e messe all'Indice[[15]](#cite_note Rosa_Enciclopedia_dei_Papi 15). Questo cambio di rotta fu dovuto con tutta probabilità al timore che il Pontefice provava nei confronti delle critiche più aspre verso il cristianesimo e la struttura gerarchica della Chiesa[[15]](#cite_note Rosa_Enciclopedia_dei_Papi 15).

Il discredito delle due [Congregazioni del Sant'Uffizio](https://it.wikipedia.org/wiki/Dicastero_per_la_dottrina_della_fede "Dicastero per la dottrina della fede") e dell'[Indice](https://it.wikipedia.org/wiki/Indice_dei_libri_proibiti "Indice dei libri proibiti"), che si occupavano della censura preventiva e della proibizione dei libri, indussero Benedetto XIV a rivedere attentamente tutta la delicata materia e a riformarne la legislazione, disciplinando con rigore tutta la procedura nell'esame delle opere sospette, al fine di evitare arbitrii e abusi, fino ad arrivare a una completa riforma dell'Indice[[N 4]](#cite_note 86). Il primo documento papale riguardante una riforma dell'Indice fu la costituzione _Sollicita ac provida_ (9 luglio 1753), con la quale il pontefice esortava a un controllo più attento e intelligente delle opere che venivano selezionate dalla censura[[83]](#cite_note 87).

[![](https://upload.wikimedia.org/wikipedia/commons/thumb/8/86/BentoXIVb.jpg/330px BentoXIVb.jpg)](https://it.wikipedia.org/wiki/File:BentoXIVb.jpg)

[Pietro Bracci](https://it.wikipedia.org/wiki/Pietro_Bracci "Pietro Bracci"), _Il monumento funebre di Benedetto XIV_, [Basilica di S.Pietro](https://it.wikipedia.org/wiki/Basilica_di_San_Pietro_in_Vaticano "Basilica di San Pietro in Vaticano"), 1763.

Secondo il Lambertini, infatti, il doveroso rispetto della legge e della tradizione dovevano andare di pari passo con quello altrettanto doveroso verso tutto ciò che era ricerca ancora in atto al livello degli eruditi[[N 5]](#cite_note 88). Il 23 dicembre 1757[[15]](#cite_note Rosa_Enciclopedia_dei_Papi 15), Benedetto pubblicò finalmente la nuova edizione dell'_Indice dei Libri Proibiti_. In contrasto con l'irrigidimento dimostrato verso il movimento dei Lumi, quest'edizione "destò scalpore"[[15]](#cite_note Rosa_Enciclopedia_dei_Papi 15) per la sua liberalità nei confronti delle tesi copernicane e galileiane, atteggiamento dovuto alle scoperte dello scienziato gesuita [Ruggiero Giuseppe Boscovich](https://it.wikipedia.org/wiki/Ruggero_Giuseppe_Boscovich "Ruggero Giuseppe Boscovich").

Il 1758 vide un rapido esaurimento delle energie fisiche dell'anziano pontefice, che aveva raggiunto la ragguardevole età di 83 anni. All'inizio dell'anno fu afflitto da un attacco di [gotta](https://it.wikipedia.org/wiki/Gotta "Gotta"), dalla quale sembrò essersi ripreso verso febbraio[[84]](#cite_note Moroni 48 89). Verso la fine di aprile, però, si ebbe il definitivo tracollo e il 3 maggio Benedetto XIV morì[[84]](#cite_note Moroni 48 89). Al momento della morte, si dice che egli abbia pronunciato la famosa frase latina:

(italiano)
«Così passa la gloria del mondo»

aggiungendo poi:

«Io ora cado nel silenzio e nella dimenticanza, l'unico posto che mi spetta.»

essendo consapevole che la sua opera riformatrice non sarebbe stata compresa dai suoi successori[[85]](#cite_note 90) [[86]](#cite_note 91).

Lambertini, da uomo di grande cultura (amava dissertare di arte e poesia), mantenne difatti contatti epistolari non soltanto con i cattolici più "illuminati" del suo tempo, da sovrani come [Francesco I](https://it.wikipedia.org/wiki/Francesco_I_di_Lorena "Francesco I di Lorena"), [Maria Teresa d'Austria](https://it.wikipedia.org/wiki/Maria_Teresa_d%27Austria "Maria Teresa d'Austria"), [Luigi XV di Francia](https://it.wikipedia.org/wiki/Luigi_XV_di_Francia "Luigi XV di Francia"), [Giovanni V del Portogallo](https://it.wikipedia.org/wiki/Giovanni_V_del_Portogallo "Giovanni V del Portogallo")[[15]](#cite_note Rosa_Enciclopedia_dei_Papi 15) a intellettuali del calibro di [Scipione Maffei](https://it.wikipedia.org/wiki/Scipione_Maffei "Scipione Maffei"), [Antonio Genovesi](https://it.wikipedia.org/wiki/Antonio_Genovesi "Antonio Genovesi"), [Girolamo Baruffaldi](https://it.wikipedia.org/wiki/Girolamo_Baruffaldi "Girolamo Baruffaldi"), [Ludovico Antonio Muratori](https://it.wikipedia.org/wiki/Ludovico_Antonio_Muratori "Ludovico Antonio Muratori"), [Pierre Louis Moreau de Maupertuis](https://it.wikipedia.org/wiki/Pierre Louis_Moreau_de_Maupertuis "Pierre Louis Moreau de Maupertuis")[[15]](#cite_note Rosa_Enciclopedia_dei_Papi 15)[[87]](#cite_note 92), ma anche con sovrani protestanti ([Federico II](https://it.wikipedia.org/wiki/Federico_II_di_Prussia "Federico II di Prussia")) e con uomini dichiaratamente anticlericali, quali [Voltaire](https://it.wikipedia.org/wiki/Voltaire "Voltaire")[[N 6]](#cite_note 93), con cui ebbe un rapporto singolare. Il filosofo francese giunse, infatti, a dedicare il suo _Mahomet_ al papa, esaltandolo con il seguente distico: «_Lambertinus hic est Romae decus et pater orbis, / qui mundum scriptis docuit, virtutibus ornat_»[[39]](#cite_note Rendina IPapi 731 39), suscitando non poco imbarazzo tra gli ambienti più conservatori del cattolicesimo[[88]](#cite_note 94).

Durante il suo pontificato, vennero realizzati i restauri di diverse chiese e basiliche.

[![](https://upload.wikimedia.org/wikipedia/commons/thumb/f/f9/Basilica_di_Santa_Maria_Maggiore_ _7.jpg/250px Basilica_di_Santa_Maria_Maggiore_ _7.jpg)](https://it.wikipedia.org/wiki/File:Basilica_di_Santa_Maria_Maggiore_ _7.jpg)

La basilica di Santa Maria Maggiore fu oggetto di particolare attenzione da parte dei pontefici [Clemente XII](https://it.wikipedia.org/wiki/Papa_Clemente_XII "Papa Clemente XII") (1730 1740) e Benedetto XIV, in quanto l'edificio presentava cedimenti strutturali.

 [Basilica di San Pietro](https://it.wikipedia.org/wiki/Basilica_di_San_Pietro_in_Vaticano "Basilica di San Pietro in Vaticano"): nel 1742 Benedetto chiese all'architetto [Giovanni Poleni](https://it.wikipedia.org/wiki/Giovanni_Poleni "Giovanni Poleni") di restaurare la [cupola](https://it.wikipedia.org/wiki/Cupola_di_San_Pietro "Cupola di San Pietro") della basilica, in precarie condizioni di stabilità. Il Poleni, grazie all'utilizzo della macchina divulsoria, rinforzò la struttura della cupola con sei cerchioni di ferro, operazione che richiese cinque anni di lavoro (dal 1743 al 1748)[[89]](#cite_note 95).
 [Basilica di Santa Maria Maggiore](https://it.wikipedia.org/wiki/Basilica_di_Santa_Maria_Maggiore "Basilica di Santa Maria Maggiore"): già sotto il pontificato di [Clemente XII](https://it.wikipedia.org/wiki/Papa_Clemente_XII "Papa Clemente XII"), versava in pessime condizioni. Il portico esistente minacciava di crollare. Le già esauste finanze pontificie, però, non permisero all'architetto [Ferdinando Fuga](https://it.wikipedia.org/wiki/Ferdinando_Fuga "Ferdinando Fuga") di procedere efficacemente. Ciò nonostante, Benedetto XIV non desistette dall'opera, e accolse le richieste dei canonici di Santa Maria Maggiore, dando al Fuga il denaro necessario (ricavato tramite quell'oculata politica economica prima ricordata) per procedere prima al restauro della facciata (1743), mentre i lavori riguardanti le navate proseguirono fino al 1750[[90]](#cite_note 96).
 [Basilica di Santa Croce in Gerusalemme](https://it.wikipedia.org/wiki/Basilica_di_Santa_Croce_in_Gerusalemme "Basilica di Santa Croce in Gerusalemme"): Benedetto affidò agli architetti [Pietro Passalacqua](https://it.wikipedia.org/wiki/Pietro_Passalacqua "Pietro Passalacqua") e [Domenico Gregorini](https://it.wikipedia.org/wiki/Domenico_Gregorini "Domenico Gregorini") il compito di restaurare la facciata della chiesa di cui era titolare quando era cardinale, dandole l'aspetto odierno[[91]](#cite_note 97).
 [Chiesa di Sant'Agata in Trastevere](https://it.wikipedia.org/wiki/Chiesa_di_Sant%27Agata_in_Trastevere "Chiesa di Sant'Agata in Trastevere"): costruita sotto il pontificato di [Clemente XI](https://it.wikipedia.org/wiki/Papa_Clemente_XI "Papa Clemente XI"), il Lambertini incaricò [Giacomo Recalcati](https://it.wikipedia.org/w/index.php?title=Giacomo_Recalcati&action=edit&redlink=1 "Giacomo Recalcati (la pagina non esiste)") della sua ricostruzione[[62]](#cite_note inforoma 65).
 [Chiesa dei Santi Marcellino e Pietro al Laterano](https://it.wikipedia.org/wiki/Chiesa_dei_Santi_Marcellino_e_Pietro_al_Laterano "Chiesa dei Santi Marcellino e Pietro al Laterano"): ricostruita completamente in occasione del Giubileo[[62]](#cite_note inforoma 65).

Il papa s'interessò anche di altri monumenti romani.

 [Castel Sant'Angelo](https://it.wikipedia.org/wiki/Castel_Sant%27Angelo "Castel Sant'Angelo"): nel 1746, dopo un concorso pubblico, affidò allo scultore fiammingo [Peter Anton von Verschaffelt](https://it.wikipedia.org/wiki/Peter_Anton_von_Verschaffelt "Peter Anton von Verschaffelt") la creazione di una nuova statua raffigurante l'angelo a cui si deve l'eponimo all'antico [mausoleo di Adriano](https://it.wikipedia.org/wiki/Castel_Sant%27Angelo "Castel Sant'Angelo"). L'opera fu realizzata in previsione del giubileo del 1750[[92]](#cite_note 98).
 [Fontana di Trevi](https://it.wikipedia.org/wiki/Fontana_di_Trevi "Fontana di Trevi"): iniziata sotto Clemente XII, Benedetto inizialmente sospese i lavori per l'ingente costo che prevedeva la sontuosa opera. Questi ripresero dopo che fu riprogettata la fontana nel 1742, per poi essere inaugurata alla presenza del pontefice nel 1744[[62]](#cite_note inforoma 65). La fontana verrà definitivamente ultimata nel 1762, sotto [Clemente XIII](https://it.wikipedia.org/wiki/Papa_Clemente_XIII "Papa Clemente XIII").
 [Colosseo](https://it.wikipedia.org/wiki/Colosseo "Colosseo"): Nel 1744 papa Benedetto XIV ordinò la fine delle spoliazioni con un editto e vi fece costruire le quattordici edicole della Via Crucis, e nel 1749 dichiarò il Colosseo chiesa consacrata a Cristo e ai martiri cristiani.[[93]](#cite_note 99) Fino ad allora il Colosseo era stato usato come cava per materiali da costruzione dei palazzi romani. Grazie all'intervento di Benedetto XIV il Colosseo è potuto arrivare fino ai giorni nostri.

Benedetto non trascurò la promozione della cultura, attraverso la fondazione di nuove biblioteche e l'arricchimento di quelle già esistenti.

 Fondò, già nel 1740, l'Accademia delle Romane Antichità (divenuta poi nel 1810 [Accademia Romana di archeologia](https://it.wikipedia.org/w/index.php?title=Accademia_Romana_di_archeologia&action=edit&redlink=1 "Accademia Romana di archeologia (la pagina non esiste)"), oggi conosciuta come [Pontificia Accademia Romana di Archeologia](https://it.wikipedia.org/wiki/Pontificia_accademia_romana_di_archeologia "Pontificia accademia romana di archeologia")), con l'aiuto dell'archeologo [Johann Joachim Winckelmann](https://it.wikipedia.org/wiki/Johann_Joachim_Winckelmann "Johann Joachim Winckelmann")[[15]](#cite_note Rosa_Enciclopedia_dei_Papi 15)[[94]](#cite_note 100).
 Incrementò la dotazione di quella [Vaticana](https://it.wikipedia.org/wiki/Biblioteca_apostolica_vaticana "Biblioteca apostolica vaticana"), per la quale acquistò il fondo [ottoboniano](https://it.wikipedia.org/wiki/Ottoboni "Ottoboni"), e creò anche il [Museo di antichità cristiane](https://it.wikipedia.org/w/index.php?title=Museo_di_antichit%C3%A0_cristiane&action=edit&redlink=1 "Museo di antichità cristiane (la pagina non esiste)") (con la bolla _[Ad optimarum artium](https://it.wikipedia.org/w/index.php?title=Ad_optimarum_artium&action=edit&redlink=1 "Ad optimarum artium (la pagina non esiste)")_, 30 settembre 1757[[95]](#cite_note 101)).
 Rese accessibile la Biblioteca Corsiniana e diede impulso a molte biblioteche di ordini religiosi o conventuali[[15]](#cite_note Rosa_Enciclopedia_dei_Papi 15).
 Arricchì le collezioni dei [Musei Capitolini](https://it.wikipedia.org/wiki/Musei_Capitolini "Musei Capitolini"), attraverso la fondazione della Pinacoteca nel 1748[[15]](#cite_note Rosa_Enciclopedia_dei_Papi 15).
 La riforma dell'[Università La Sapienza](https://it.wikipedia.org/wiki/Universit%C3%A0_degli_Studi_di_Roma_%22La_Sapienza%22 "Università degli Studi di Roma \"La Sapienza\""). Lo Studio fu riordinato in base a due bolle, _Inter conspicuos ordines_ del settembre 1744 e _Quanta Reipublicae obveniat_ del 14 ottobre 1748. Con il primo atto il pontefice sostituì la lettura di _philosophia ordinarie_ con un insegnamento di «fisica sperimentale»; in pratica il corso di [fisica](https://it.wikipedia.org/wiki/Fisica "Fisica") si sdoppiò in due insegnamenti: uno teorico, l'altro basato sulla pratica dell'osservazione e della sperimentazione dei fenomeni, che integrava l'insegnamento _ex cathedra_. Il secondo provvedimento istituì una cattedra di [chimica](https://it.wikipedia.org/wiki/Chimica "Chimica") per la classe medica ed una cattedra di matematica superiore (_matematica sublime_), da affiancare all'insegnamento di [geometria](https://it.wikipedia.org/wiki/Geometria "Geometria")[[96]](#cite_note 102);
 La riforma dell'[Accademia dei Lincei](https://it.wikipedia.org/wiki/Accademia_Nazionale_dei_Lincei "Accademia Nazionale dei Lincei"). Convinto che «...il miglior servizio che si potesse fare alla [Santa Sede](https://it.wikipedia.org/wiki/Santa_Sede "Santa Sede") fosse di portare a Roma "uomini dotti e onesti"», Benedetto protesse la rinata Accademia dei Lincei grazie all'ausilio di [Giovanni Paolo Simon Bianchi](https://it.wikipedia.org/w/index.php?title=Giovanni_Paolo_Simon_Bianchi&action=edit&redlink=1 "Giovanni Paolo Simon Bianchi (la pagina non esiste)") (latinizzato in Janus Plancus), medico e scienziato [riminese](https://it.wikipedia.org/wiki/Rimini "Rimini") che, nel 1745, rifondò l'antica accademia voluta da [Federico Cesi](https://it.wikipedia.org/wiki/Federico_Cesi_\(scienziato\) "Federico Cesi (scienziato)") nel 1603. Sotto il patronato lambertiniano, i lincei si occuparono principalmente di anatomia, storia naturale e fisica[[97]](#cite_note 103).
 La protezione dell'[Università di Bologna](https://it.wikipedia.org/wiki/Universit%C3%A0_di_Bologna "Università di Bologna"). Nonostante fosse divenuto papa, il Lambertini mantenne un forte legame con la sua città natale, interessandosi dell'Università di Bologna, alla quale donò la sua biblioteca privata[[98]](#cite_note Miani 104).

L'alacre attività culturale di Benedetto non si fermò soltanto al mero campo artistico e/o [umanistico](https://it.wikipedia.org/wiki/Umanesimo "Umanesimo"), come fecero i suoi predecessori. Primo dopo molti secoli, Benedetto comprese l'importanza dello sviluppo della [scienza](https://it.wikipedia.org/wiki/Scienza "Scienza"), perché potesse diventare strumento per il miglioramento materiale dell'umanità[[99]](#cite_note Rogier Bertier Hajjar 77 105). Papa Lambertini continuò, inoltre, anche il patronato nei confronti delle [scienze mediche](https://it.wikipedia.org/wiki/Medicina "Medicina"), [fisiche](https://it.wikipedia.org/wiki/Fisica "Fisica") e [astronomiche](https://it.wikipedia.org/wiki/Astronomia "Astronomia") già perseguite durante il periodo in cui fu arcivescovo di Bologna[[99]](#cite_note Rogier Bertier Hajjar 77 105). Nel 1748, oltre alla Bassi, invitò a insegnare a Bologna anche la matematica milanese [Maria Gaetana Agnesi](https://it.wikipedia.org/wiki/Maria_Gaetana_Agnesi "Maria Gaetana Agnesi")[[29]](#cite_note liberpers 29) e nel 1757 aprì nella sua città natale la prima cattedra di [ostetricia](https://it.wikipedia.org/wiki/Ostetricia "Ostetricia") in Italia, chiamando come insegnante Giovanni Antonio Galli[[29]](#cite_note liberpers 29).

«Dopo Marcello II, troppo presto tolto alla cristianità, nessun papa era salito al seggio di Roma che per ingegno e per prudenza fosse con Lambertini da paragonarsi. Trovò modo che per mantenere le ragioni, il miglior mezzo è il non irritare gli avversari. Egli fu papa quale il secolo voleva. Le controversie con Roma non furono più ostilità, ma discussioni, e l'incredulità che pur troppo andava serpeggiando tra le generazioni, in cospetto di un papa amabile e spiritoso s'arrestava.»

Con queste parole [Carlo Botta](https://it.wikipedia.org/wiki/Carlo_Botta "Carlo Botta") descriveva in poche righe la figura di Benedetto XIV. Lo stesso Lambertini fu visto, da parte della storiografia di tendenza [cattolico liberale](https://it.wikipedia.org/wiki/Cristianesimo_liberale "Cristianesimo liberale") e da quella liberale (come [Simonde de Simondi](https://it.wikipedia.org/wiki/Jean_Charles_L%C3%A9onard_Simonde_de_Sismondi "Jean Charles Léonard Simonde de Sismondi")) come il fulgido esempio di una Chiesa che si intendeva rinnovare dal profondo[[15]](#cite_note Rosa_Enciclopedia_dei_Papi 15). Però, Benedetto non fu soltanto apprezzato dal mondo cattolico. Come già ricordato prima, Papa Lambertini fu benvoluto dagli atei e dai protestanti, per il suo atteggiamento conciliante e illuminato[[99]](#cite_note Rogier Bertier Hajjar 77 105). Infatti, all'indomani della sua morte, lo scrittore [Horace Walpole](https://it.wikipedia.org/wiki/Horace_Walpole "Horace Walpole"), figlio del primo ministro britannico [Sir Robert Walpole](https://it.wikipedia.org/wiki/Robert_Walpole "Robert Walpole"), fece erigere un monumento la cui epigrafe riportava la dedica da parte degli anglicani "al migliore dei pontefici"[[100]](#cite_note 106):

[![](https://upload.wikimedia.org/wikipedia/commons/thumb/a/a0/Horace_Walpole.jpg/250px Horace_Walpole.jpg)](https://it.wikipedia.org/wiki/File:Horace_Walpole.jpg)

[Joshua Reynolds](https://it.wikipedia.org/wiki/Joshua_Reynolds "Joshua Reynolds"), _Ritratto di Horace Walpole_, 1756 1757 circa, Olio su tela, [National Portrait Gallery](https://it.wikipedia.org/wiki/National_Portrait_Gallery_\(Londra\) "National Portrait Gallery (Londra)"), [Londra](https://it.wikipedia.org/wiki/Londra "Londra").

«Prospero Lambertini / Vescovo di Roma / Col nome di Benedetto XIV / Quantunque principe assoluto / Regnò tanto innocentemente / Quantunque un D. / Egli ristaurò il lustro della tiara / Con quelle arti solamente / Colle quali solamente l'ottenne / Colle sue virtù / Amato dai papisti / Stimato dai protestanti / Un ecclesiastico senza insolenza od / interesse / Un principe senza favoriti / Un Papa senza nepotismo / Un autore senza vanità / Un uomo / Che nè lo spirito nè il potere mai / guastarono / Il figlio di un ministro favorito / Uomo però che non corteggiò alcun / principe / Nè venerò alcun ecclesiastico / Offre in un protestante paese / Questo meritato incenso all'ottimo / Dei romani Pontefici.»

È assai significativo che in un Paese come il [Regno Unito](https://it.wikipedia.org/wiki/Regno_Unito "Regno Unito"), dalla fortissima tradizione antipapista, sia stato tessuto un elogio di tal genere. Il Moroni continua riportando le reazioni degli altri Paesi protestanti:

«I giornalisti di Lipsia, d'Olanda, di Vittemberga [_Wittenberg_], di Londra e mille altri protestanti unanime lode gli tributarono annunziando con riputazione le sue opere. Il signor Pitt, parente del ministro d'Inghilterra dello stesso nome, si procurò il suo busto, e vi fece scolpire sul piedistallo questa epigrafe:

GIOVANNI PITT / CHE NON HA MAI DETTO BENE / DI ALCUN PRETE DELLA CHIESA ROMANA / HA FATTO INNALZARE QUESTO MONUMENTO / AD ONORE DI BENEDETTO XIV SOMMO / PONTEFICE»

Oltre alle manifestazioni di simpatia nutrite da parte delle _élite_ anglicane e protestanti più in generale, il papato lambertiniano fu giudicato positivamente anche dagli storici di tale confessioni religiose, quali l'inglese [Thomas Macaulay](https://it.wikipedia.org/wiki/Thomas_Babington_Macaulay "Thomas Babington Macaulay").

Da parte della gerarchia ecclesiastica, però, l'opera lambertiniana non fu recepita dalla maggior parte del clero[[101]](#cite_note 107), tanto che il suo immediato successore, [papa Clemente XIII](https://it.wikipedia.org/wiki/Papa_Clemente_XIII "Papa Clemente XIII"), annullò gran parte dello spirito riformatore del Lambertini[[102]](#cite_note 108). Ciò non fu dovuto soltanto alla differenza di carattere tra i due uomini, ma anche a delle precise ragioni di governo ecclesiastico. Come si è potuto vedere negli ultimi anni del pontificato lambertiniano, la spinta innovatrice propugnata negli [anni '40](https://it.wikipedia.org/wiki/XVIII_secolo "XVIII secolo") scemò davanti all'aggressività e al sempre più palese anticlericalismo di alcune branche dell'illuminismo radicale impersonate dai vari primi ministri delle corti europee, tra i quali spiccava il [Pombal](https://it.wikipedia.org/wiki/Sebasti%C3%A3o_Jos%C3%A9_de_Carvalho_e_Melo "Sebastião José de Carvalho e Melo") del [Regno del Portogallo](https://it.wikipedia.org/wiki/Regno_del_Portogallo "Regno del Portogallo"). I successori di Benedetto XIV, cioè Clemente XIII e [Clemente XIV](https://it.wikipedia.org/wiki/Papa_Clemente_XIV "Papa Clemente XIV"), erano dotati certamente di una prospettiva ecclesiale meno aperta del Lambertini, trovando perciò naturale consolidare l'irrigidimento politico del papato.

La sua figura fu rivalutata nel corso del [XX secolo](https://it.wikipedia.org/wiki/XX_secolo "XX secolo"), quando Giacomo Della Chiesa assunse il nome di [Benedetto XV](https://it.wikipedia.org/wiki/Papa_Benedetto_XV "Papa Benedetto XV") (1914), in onore del Lambertini che fu, come lui, [arcivescovo di Bologna](https://it.wikipedia.org/wiki/Arcidiocesi_di_Bologna "Arcidiocesi di Bologna") prima di ascendere al soglio pontificio[[103]](#cite_note 109). Nel 1958 [papa Pio XII](https://it.wikipedia.org/wiki/Papa_Pio_XII "Papa Pio XII"), in occasione del bicentenario della morte, tenne un elogio di Papa Lambertini, riconoscendone le qualità umane e l'azione pastorale:

«La ricorrenza due volte centenaria dell'anno di morte del Papa Benedetto XIV vi ha qui adunati, Venerabili Fratelli e diletti Figli, col lodevole intento di tributare la testimonianza della ammirazione e della gratitudine alla memoria di questo Pontefice, il più grande del suo secolo, e al quale la storia della Chiesa continuerà ad assegnare un meritato posto tra i più insigni Successori di Pietro.»

[![](https://upload.wikimedia.org/wikipedia/commons/thumb/6/65/Ludwig_von_Pastor.JPG/193px Ludwig_von_Pastor.JPG)](https://it.wikipedia.org/wiki/File:Ludwig_von_Pastor.JPG)

[Ludwig von Pastor](https://it.wikipedia.org/wiki/Ludwig_von_Pastor "Ludwig von Pastor"), in una fotografia scattata da anonimo nel XIX secolo. Cattolico conservatore, apprezzò lo spirito umano e le iniziative culturali di Benedetto XIV, ma non la sua politica estera.

Nel corso del [XIX secolo](https://it.wikipedia.org/wiki/XIX_secolo "XIX secolo"), quando la religione era posta sulla difensiva a causa del liberalismo e dell'indifferentismo religioso, il papato lambertiniano non fu giudicato così entusiasticamente dagli storici di matrice cattolica. Per esempio, [Ludwig von Pastor](https://it.wikipedia.org/wiki/Ludwig_von_Pastor "Ludwig von Pastor")[[104]](#cite_note 110), benché ne sottolineasse la grandezza d'animo, si dimostrò invece critico verso la sua politica concordataria, in quanto arrendevole e priva di spirito autoritario nella difesa dei benefici ecclesiastici.

Un altro storico e teologo cattolico tedesco, [il cardinale Joseph Hergenröthe](https://it.wikipedia.org/wiki/Joseph_Hergenr%C3%B6ther "Joseph Hergenröther") (1824 1890)[[105]](#cite_note 111), giudicò l'atteggiamento conciliante di Benedetto XIV come fuori luogo per un pontefice, e che «si fosse lasciato trascinare al di là di quel che sarebbe stato ragionevole e per principio ammissibile»[[106]](#cite_note 112).

[![](https://upload.wikimedia.org/wikipedia/commons/thumb/f/f2/Carlo_di_Borbone_visita_il_papa_Benedetto_XIV_nella_coffee house_del_Quirinale%2C_Pannini_001.jpg/250px Carlo_di_Borbone_visita_il_papa_Benedetto_XIV_nella_coffee house_del_Quirinale%2C_Pannini_001.jpg)](https://it.wikipedia.org/wiki/File:Carlo_di_Borbone_visita_il_papa_Benedetto_XIV_nella_coffee house_del_Quirinale,_Pannini_001.jpg)

[Giovanni Paolo Pannini](https://it.wikipedia.org/wiki/Giovanni_Paolo_Pannini "Giovanni Paolo Pannini"), _Carlo di Borbone visita il papa Benedetto XIV nella [coffee house del Quirinale](https://it.wikipedia.org/wiki/Coffee_House_del_Quirinale "Coffee House del Quirinale")_, [olio su tela](https://it.wikipedia.org/wiki/Pittura_a_olio "Pittura a olio"), 1746, [Museo di Capodimonte](https://it.wikipedia.org/wiki/Museo_nazionale_di_Capodimonte "Museo nazionale di Capodimonte"), [Napoli](https://it.wikipedia.org/wiki/Napoli "Napoli")












Papa Benedetto XIV iniziò una nuova forma di corrispondenza con i vescovi, sostanzialmente documenti di ampio respiro pastorale, per i quali coniò il termine di _[Lettere encicliche](https://it.wikipedia.org/wiki/Enciclica "Enciclica")_[[118]](#cite_note 124). Durante il suo Pontificato scrisse diverse [encicliche](https://it.wikipedia.org/wiki/Enciclica "Enciclica") tra il [1740](https://it.wikipedia.org/wiki/1740 "1740") e il [1757](https://it.wikipedia.org/wiki/1757 "1757").

Le principali opere di Prospero Lambertini[[119]](#cite_note 125):

 _Raccolta di alcune notificazioni, editti e istruzioni, pubblicate per il buon governo della sua Diocesi dall'Em.no e Rev.mo Sig. Cardinale Prospero Lambertini..._, Bologna, 1733, 1735, 1740; Roma, 1742; Venezia, 1749, 1760, 1762, 1771, 1790; Torino, 1852; Traduzione latina sotto il titolo: _Institutiones ecclesiasticae_, Roma, 1747; Ingolstadt, 1751; Bassano, 1760; Lovanio, 1762.
 _De servorum Dei beatificatione et de beatorum canonizatione_, 1734 38.
 _Thesaurus resolutionum S. Congregationis Concilii_, 1740 (dal quale sarebbero derivate le Quaestiones canonicae et morales, 1767).
 _Annotazioni sopra le feste di Nostro Signore e della Beatissima Vergine secondo l'ordine del calendario romano_, 1740 49 (dalle quali sarebbe emersa come opera a sé stante il _De sacrosancto Missae Sacrificio_, 1745, comparso isolatamente anche nell'originale testo italiano nel 1772).
 _Bullarium Benedicti XIV_, 1746 54.
 _Opuscula miscellanea nunc primum edita atque in unum corpus collecta_, Bassano, 1767.
 _Casus conscientiae_, 1747.
 _De Synodo dioecesana_, Roma, 1748, completato e arricchito nella successiva edizione del 1755; 1767; Ferrara, 1753, 1756, 1760; Padova, 1756; Parma, 1764; Venezia, 1765, 1775, 1792; Roma, 1806; Magonza, 1842; Si trova in tutte le edizioni delle _Opera omnia._
 _Opera omnia_, in tre edizioni:
 _S.S.D.N. Benedicti XIV opera in duodecim tomos distribuita_, Romae, 1747 51;
 _Benedicti XIV Papae olim Prosperi Card. De Lambertinis opera omnia in quindecim tomos distribuita_ Venetis, 1767, 1788, 1892;
 _Benedicti XIV Pont. Max opera omnia in tomos XVII distribuita_, Prati, 1830 1946;

A queste raccolte vanno aggiunti i seguenti volumi:

 _S.S.D.N. Benedicti Papae XIV_ ...opera omnia in synopsim redacta, Romae, 1766
 _Benedicti XIV acta sive mondum pubblicata sive sparsim edita, nunc primum collecta cura Rafaelis de Martinis_, 2 voll., Nespoli, 1894
 _Benedicti XIV Pape opera omnia inedita, quae primum publicavit Fr. Heiner_, Friburgo, 1904
 _Cerimoniale Episcoporum Santissimi D.N. Benedicti Papae XIV iussu editum et auctum_, Roma, 1752



Decreto sulla residenza dei vescovi e degli altri chierici inferiori, Capitolo I](http://www.totustuustools.net/concili/trentoa.htm), su totustuustools.net, totustuus. URL consultato il 9 settembre 2015.),
1. [**^**](#cite_ref 72) Benedetto XIV, [Annus qui hunc](http://www.totustuustools.net/magistero/b14annus.htm), su totustuustools.net. URL consultato il 7 giugno 2015.

2. [**^**](#cite_ref 81) [I Giubilei](http://www.scalve.it/progettoconservativo/Crono/Vilm_out/Giubilei.html#1750), su scalve.it. URL consultato il 7 giugno 2015.

 «1750: Benedetto XIV con la Bolla "Pellegrinantes" indice l'Anno Santo per il 1750»



 Benedetto XIV, [Peregrinantes a Domino](http://www.totustuustools.net/magistero/b14pereg.htm), su totustuustools.net. URL consultato l'8 settembre 2015.
 Benedetto XIV, [Annus qui hunc](http://www.totustuustools.net/magistero/b14annus.htm), su totustuustools.net. URL consultato il 7 giugno 2015.

|Predecessore|[Papa](https://it.wikipedia.org/wiki/Papa "Papa") della [Chiesa cattolica](https://it.wikipedia.org/wiki/Chiesa_cattolica "Chiesa cattolica")|Successore|[![](https://upload.wikimedia.org/wikipedia/commons/thumb/8/81/Emblem_of_the_Papacy_SE.svg/20px Emblem_of_the_Papacy_SE.svg.png)](https://it.wikipedia.org/wiki/File:Emblem_of_the_Papacy_SE.svg)|
| | | | |
|[Papa Clemente XII](https://it.wikipedia.org/wiki/Papa_Clemente_XII "Papa Clemente XII")|17 agosto [1740](https://it.wikipedia.org/wiki/1740 "1740") 3 maggio [1758](https://it.wikipedia.org/wiki/1758 "1758")|[Papa Clemente XIII](https://it.wikipedia.org/wiki/Papa_Clemente_XIII "Papa Clemente XIII")||
