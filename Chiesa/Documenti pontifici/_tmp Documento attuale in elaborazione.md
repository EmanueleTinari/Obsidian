---
creato: 2025/11/13 09:35:08
modificato: 2025/11/13 09:35:56
---
###### 116.

Egli considerava questa esperienza come qualcosa di fondamentale per una vita spirituale che poneva tale convinzione tra le grandi verità di fede: «Sì, mia carissima Figlia, Egli pensa a voi, e non solo a voi, ma anche al più piccolo fra i capelli del vostro capo: è una verità di fede che non bisogna assolutamente mettere in dubbio».[^2024-10-24_fi-enc-din-ftn106]<br>Ne consegue che il credente diventa capace di abbandonarsi completamente nel Cuore di Cristo, dove trova riposo, consolazione e forza: «O Dio, che felicità stare così tra le braccia e sul petto [del Salvatore].<br>[...] Rimanete così, Figlia cara, e come un altro piccolo **San Giovanni, mentre gli altri mangiano vari cibi alla tavola del Salvatore, voi riposate e inclinate, con semplicissima fiducia, la vostra testa, la vostra anima, il vostro spirito sul petto amorevole del caro Signore».[^2024-10-24_fi-enc-din-ftn107]<br>«Spero che voi siate con lo spirito nella caverna della tortorella e nel fianco squarciato del nostro caro Salvatore.<br>[...] Com’è buono questo Signore, cara figlia mia!<br>Come il suo cuore è amabile!<br>Rimaniamo lì, in quel **Santo domicilio».[^2024-10-24_fi-enc-din-ftn108] `class: paragrafoNorm`


###### 117.

Fedele, tuttavia, al suo insegnamento sulla **Santificazione nella vita ordinaria, egli propone che ciò sia vissuto in mezzo alle attività, ai compiti e ai doveri della vita quotidiana: «Mi chiedete come debbano comportarsi in tutte le loro azioni le anime che sono attratte nella preghiera a questa **Santa semplicità e a questo perfetto abbandono a Dio?<br>Rispondo che, non solo nella preghiera, ma nella condotta di tutta la loro vita, devono invariabilmente camminare in spirito di semplicità, abbandonando e consegnando tutta la loro anima, le loro azioni e i loro successi alla volontà di Dio, con un amore di perfetta e assoluta fiducia, abbandonandosi alla grazia e alla cura dell’amore eterno che la Divina Provvidenza prova per loro».[^2024-10-24_fi-enc-din-ftn109] `class: paragrafoNorm`


###### 118.

Per tutti questi motivi, quando si trattò di pensare a un simbolo che potesse riassumere la sua proposta di vita spirituale, egli concluse: «Ho dunque pensato, mia cara Madre, se siete d’accordo, che dobbiamo prendere come nostro stemma un unico cuore trafitto da due frecce, racchiuso in una corona di spine».[^2024-10-24_fi-enc-din-ftn110]<br><br>Una nuova dichiarazione d’amore `class: paragrafoNorm`


###### 119.

È sotto il salutare influsso di questa spiritualità di **San Francesco di Sales che si svolsero gli eventi di Paray-le-Monial alla fine del XVII secolo.<br>Santa Margherita Maria Alacoque ha raccontato importanti apparizioni avvenute tra la fine di dicembre 1673 e il giugno 1675.<br>Fondamentale è una dichiarazione d’amore che spicca nella prima grande apparizione.<br>Gesù dice: «Il mio divin Cuore è tanto appassionato d’amore per gli uomini e per te in particolare, che, non potendo più contenere in sé stesso le fiamme del suo ardente Amore, sente il bisogno di diffonderle per mezzo tuo e di manifestarsi agli uomini per arricchirli dei preziosi tesori che ti scoprirò».[^2024-10-24_fi-enc-din-ftn111] `class: paragrafoNorm`


###### 120.

Santa Margherita Maria riassume tutto in modo potente e fervoroso: «Mi scoprì le meraviglie del suo Amore e i segreti inesplicabili del suo Sacro Cuore, che mi aveva tenuti nascosti fino a quel momento, nel quale me lo aprì per la prima volta.<br>E lo fece in modo così reale e sensibile da non permettermi ombra di dubbio».[^2024-10-24_fi-enc-din-ftn112]<br>Nelle manifestazioni successive viene ribadita la bellezza di questo messaggio: «Mi svelò le meraviglie inesplicabili del suo puro Amore e fino a quale eccesso questo lo avesse spinto ad amare gli uomini».[^2024-10-24_fi-enc-din-ftn113] `class: paragrafoNorm`


###### 121.

Questo intenso riconoscimento dell’amore di Gesù che **Santa Margherita Maria ci ha trasmesso ci offre preziosi stimoli per la nostra unione con Lui.<br>Ciò non significa che ci sentiamo obbligati ad accettare o ad assumere tutti i dettagli di questa proposta spirituale, dove, come spesso accade, all’azione divina si mescolano elementi umani legati ai desideri, alle preoccupazioni e alle immagini interiori del soggetto.[^2024-10-24_fi-enc-din-ftn114]<br>Tale proposta dev’essere sempre riletta alla luce del Vangelo e di tutta la ricca tradizione spirituale della Chiesa, mentre riconosciamo quanto bene ha fatto in tante sorelle e in tanti fratelli.<br>Questo ci permette di riconoscere doni dello Spirito **Santo all’interno di questa esperienza di fede e di amore.<br>Più importante dei dettagli è il nucleo del messaggio che ci viene trasmesso e che può essere riassunto in quelle parole che **Santa Margherita ha udito: «Ecco quel Cuore che tanto ha amato gli uomini e che nulla ha risparmiato fino ad esaurirsi e a consumarsi per testimoniare loro il suo Amore».[^2024-10-24_fi-enc-din-ftn115] `class: paragrafoNorm`


###### 122.

Questa manifestazione è un invito a crescere nell’incontro con Cristo, grazie a una fiducia senza riserve, fino a raggiungere un’unione piena e definitiva: «Il divin Cuore di Gesù si sostituisca talmente a noi da vivere e agire solo in noi e per noi.<br>La sua Volontà [...] possa agire assolutamente senza resistenza da parte nostra; in conclusione, gli affetti, i desideri, i pensieri suoi siano al posto dei nostri, ma soprattutto il suo amore che si amerà da sé stesso in noi e per noi.<br>E così, quell’amabile Cuore di Gesù essendo per noi tutto in ogni cosa, potremo dire con **San Paolo che non viviamo più noi ma che è lui che vive in noi».[^2024-10-24_fi-enc-din-ftn116] `class: paragrafoNorm`


###### 123.

In effetti, nel primo messaggio ricevuto, ella presenta questa esperienza in modo più personale, più concreto, pieno di fuoco e di tenerezza: «Mi domandò il cuore e io Lo supplicai di prenderlo.<br>Lo prese e lo mise nel suo Cuore adorabile, nel quale me lo fece vedere come un piccolo atomo, che si consumava in quella fornace ardente».[^2024-10-24_fi-enc-din-ftn117] `class: paragrafoNorm`


###### 124.

In un altro punto notiamo che Colui che si dona a noi è il Cristo risorto, pieno di gloria, pieno di vita e di luce.<br>Anche se in vari momenti parla delle sofferenze che ha sopportato per noi e dell’ingratitudine che riceve, qui non sono il **Sangue e le ferite dolorose a risaltare, ma la luce e il fuoco del Vivente.<br>Le ferite della Passione, che non scompaiono, vengono trasfigurate.<br>Così, il Mistero della Pasqua si manifesta qui nella sua interezza: «Una volta, [...] mentre era esposto il **Santo Sacramento, [...] Gesù Cristo, il mio dolce Maestro, si presentò a me tutto splendente di gloria con le sue cinque piaghe sfolgoranti come cinque soli.<br>Da ogni parte di quella sacra Umanità si sprigionavano fiamme, ma soprattutto dal suo adorabile petto, che somigliava a una fornace ardente.<br>Dopo averlo scoperto, mi mostrò il suo amante e amabilissimo Cuore, sorgente viva di quelle fiamme.<br>Fu allora che mi svelò le meraviglie inesplicabili del suo puro Amore e fino a quale eccesso questo lo avesse spinto ad amare gli uomini, dai quali poi non riceveva in cambio che ingratitudini e indifferenza».[^2024-10-24_fi-enc-din-ftn118]<br><br>San Claudio de La Colombière `class: paragrafoNorm`


###### 125.

Quando **San Claudio de La Colombière venne a conoscenza delle esperienze di **Santa Margherita, ne divenne immediatamente difensore e divulgatore.<br>Egli ebbe un ruolo speciale nella comprensione e nella diffusione di questa devozione al Sacro Cuore, ma anche nella sua interpretazione alla luce del Vangelo. `class: paragrafoNorm`


###### 126.

Mentre alcune espressioni di **Santa Margherita, se fraintese, potevano indurre a confidare troppo nei propri sacrifici e nelle proprie offerte, **San Claudio mostra che la contemplazione del Cuore di Cristo, se è autentica, non provoca un compiacimento in sé stessi o una vanagloria nelle esperienze o negli sforzi umani, bensì un indescrivibile abbandono in Cristo che riempie la vita di pace, di sicurezza, di decisione.<br>Egli ha espresso molto bene questa fiducia assoluta in una famosa preghiera:<br><br>«Per me, o mio Dio, son troppo persuaso che voi vegliate sopra coloro che sperano in voi, e che non può mancar loro cosa alcuna, quando sperano tutto da voi.<br>Son risoluto perciò di vivere per l’avvenire senza cruccio alcuno, e di rimettere a voi tutte le mie inquietudini [...].<br>Non perderò giammai la mia speranza, la manterrò fino all’ultimo momento di mia vita; e tutti i demoni dell’inferno invano si affaticheranno in quel punto per levarmela [...].<br>Aspetti pure chi vuole la sua felicità dalle ricchezze o dall’ingegno; confidi altri nell’innocenza della sua vita o nel rigore della sua penitenza, o nell’abbondanza delle sue limosine, o nel fervore delle sue preghiere [...].<br>Per me, Signore, tutta la mia confidenza sta riposta in voi solo.<br>Né questa confidenza ingannò mai alcuno [...].<br>Posso dunque star sicuro che sarò eternamente felice, perché spero fermamente d’esserlo e perché è voi, o mio Dio, siete quello da cui lo spero».[^2024-10-24_fi-enc-din-ftn119] `class: paragrafoNorm`


###### 127.

San Claudio scrisse una nota nel gennaio del 1677, preceduta da alcune righe che si riferiscono alla certezza che sentiva circa la propria missione: «Ho saputo che Dio ha voluto che lo servissi cercando di realizzare i suoi desideri riguardo alla devozione che Egli ha suggerito a una persona a cui si comunica in modo confidenziale, e a favore della quale ha voluto servirsi della mia debolezza; già l’ho ispirata a parecchie persone».[^2024-10-24_fi-enc-din-ftn120] `class: paragrafoNorm`


###### 128.

È importante notare come, nella spiritualità di La Colombière, ci sia una felice sintesi tra la ricca e bella esperienza spirituale di **Santa Margherita e la contemplazione molto concreta degli Esercizi ignaziani.<br>Egli scriveva all’inizio della Terza Settimana del mese di Esercizi: «Due cose mi hanno commosso straordinariamente.<br>La prima è la disposizione con cui Gesù si è presentato a coloro che lo cercavano.<br>Il suo Cuore è immerso in un’orribile amarezza; tutte le passioni sono sciolte dentro di Lui, l’intera natura è sconcertata, e attraverso tutti questi disordini, tutte queste tentazioni, il Cuore si rivolge direttamente a Dio; non esita a prendere la parte suggeritagli dalla virtù e dalla più alta virtù.<br>La seconda cosa è il comportamento di questo stesso Cuore nei confronti di Giuda che lo tradisce, degli apostoli che lo abbandonano vigliaccamente, dei sacerdoti e degli altri autori della persecuzione a cui è sottoposto; tutto ciò non è stato in grado di suscitare in Lui il minimo sentimento di odio o di indignazione.<br>Mi rappresento, dunque, quel Cuore senza amarezza, senza acrimonia, pieno di vera tenerezza verso i suoi nemici».[^2024-10-24_fi-enc-din-ftn121]<br><br>San Charles de Foucauld e **Santa Teresa di Gesù Bambino `class: paragrafoNorm`


###### 129.

San Charles de Foucauld e **Santa Teresa di Gesù Bambino, senza averne la pretesa, hanno rimodellato alcuni elementi della devozione al Cuore di Cristo, aiutandoci a comprenderla in modo ancora più fedele al Vangelo.<br>Vediamo ora come questa devozione si è espressa nella loro vita.<br>Nel prossimo capitolo torneremo su di loro per mostrare l’originalità della dimensione missionaria che entrambi, in modi diversi, hanno sviluppato.<br><br>*Iesus Caritas* `class: paragrafoNorm`


###### 130.

A Louye, **San Charles de Foucauld faceva visita al **Santissimo Sacramento con sua cugina, Madame de Bondy, e un giorno lei gli indicò un’immagine del Sacro Cuore.[^2024-10-24_fi-enc-din-ftn122]<br>Questa cugina è stata fondamentale nella conversione di Carlo, come egli stesso riconosce: «Giacché il buon Dio vi ha reso il primo strumento delle sue misericordie nei miei confronti, esse discendono tutte da voi: se voi non mi aveste convertito, ricondotto a Gesù, se non mi aveste insegnato a poco a poco, quasi parola per parola, ciò che è buono e pio, sarei oggi a questo punto?».[^2024-10-24_fi-enc-din-ftn123]<br>Ma ciò che ella ha risvegliato in lui è proprio l’ardente consapevolezza dell’amore di Gesù.<br>Era tutto lì, questa era la cosa più importante.<br>E questo si concentrava particolarmente nella devozione al Cuore di Cristo, dove egli trovava una misericordia senza limiti: «Speriamo nella misericordia infinita di Colui del quale mi avete fatto conoscere il Sacro Cuore».[^2024-10-24_fi-enc-din-ftn124] `class: paragrafoNorm`


###### 131.

In seguito il suo direttore spirituale, Don Henri Huvelin, lo aiuterà ad approfondire tale prezioso mistero: «Questo Cuore benedetto di cui Lei ci parlava così spesso».[^2024-10-24_fi-enc-din-ftn125]<br>Il 6 giugno 1889, Carlo si consacrò al Sacro Cuore, nel quale trovava un amore assoluto.<br>Egli dice a Cristo: «Mi avete talmente colmato di benefici che mi sembrerebbe essere ingrati verso il vostro cuore non credere che esso è pronto a colmarmi di ogni bene, per quanto grande esso sia, e che il suo amore come la sua generosità sono senza misura».[^2024-10-24_fi-enc-din-ftn126]<br>Egli sarà l’eremita «sotto il nome del Sacro Cuore».[^2024-10-24_fi-enc-din-ftn127] `class: paragrafoNorm`


###### 132.

Il 17 maggio 1906, lo stesso giorno in cui fratel Carlo, da solo, non può più celebrare la Messa, scrive questa promessa: «Lasciar vivere in me il Cuore di Gesù affinché non sia più io che vivo, ma il Cuore di Gesù che vive in me, com’Egli viveva a Nazaret».[^2024-10-24_fi-enc-din-ftn128]<br>La sua amicizia con Gesù, cuore a cuore, non aveva nulla di un devozionismo intimistico.<br>Era la radice di quella vita spogliata di Nazaret con cui Carlo voleva imitare Cristo e configurarsi a Lui.<br>Quella tenera devozione al Cuore di Cristo ebbe conseguenze molto concrete sul suo stile di vita e la sua Nazaret si nutriva di tale relazione molto personale con il Cuore di Cristo.<br><br>Santa Teresa di Gesù Bambino `class: paragrafoNorm`


###### 133.

Come **San Charles de Foucauld, **Santa Teresa di Gesù Bambino respirò l’enorme devozione che inondava la Francia nel XIX secolo.<br>Il sacerdote Almire Pichon era il direttore spirituale della sua famiglia ed era considerato un grande apostolo del Sacro Cuore.<br>Una delle sue sorelle prese il nome religioso di “Maria del Sacro Cuore”, e il monastero in cui la **Santa entrò era dedicato al Sacro Cuore.<br>Tuttavia, la sua devozione assunse alcune caratteristiche proprie, al di là delle forme in cui si esprimeva all’epoca. `class: paragrafoNorm`


###### 134.

Quando aveva quindici anni, trovò un modo per riassumere il suo rapporto con Gesù: «Colui il cui cuore batteva all’unisono col mio».[^2024-10-24_fi-enc-din-ftn129]<br>Due anni dopo, quando le parlavano di un Cuore coronato di spine, aggiungeva in una lettera: «Tu lo sai: io non guardo al Sacro Cuore come tutti; penso che il cuore del mio sposo è solo mio, così come il mio appartiene solo a lui, e allora nella solitudine gli parlo di questo delizioso cuore a cuore, aspettando di contemplarlo un giorno faccia a faccia».[^2024-10-24_fi-enc-din-ftn130] `class: paragrafoNorm`


###### 135.

In una poesia ella ha espresso il senso della sua devozione, fatta più di amicizia e fiducia che di sicurezza nei propri sacrifici:<br><br>«Un cuore caldo di tenerezza cerco, che sostegno mi sia senza ricambio, che tutto di me, debolezza inclusa, ami e giorno e notte non m’abbandoni [...].<br><br>Io voglio un Dio che con la mia natura mi sia fratello e soffrire possa [...].<br>Ben lo so tutte le giustizie nostre non han valore alcuno agli occhi suoi [...].<br><br>Per purgatorio mio scelgo felice  l’Amore tuo ardente, Cuore del mio Dio!».[^2024-10-24_fi-enc-din-ftn131] `class: paragrafoNorm`


###### 136.

Forse il testo più importante per poter comprendere il significato della sua devozione al Cuore di Cristo è la lettera che scrisse, tre mesi prima di morire, all’amico Maurice Bellière: «Quando vedo Maddalena avanzarsi in mezzo ai numerosi convitati, bagnare con le sue lacrime i piedi del suo Maestro adorato, che lei tocca per la prima volta, sento che il *suo cuore* ha compreso gli abissi d’amore e di misericordia *del Cuore di Gesù* e che, per quanto peccatrice sia, questo Cuore d’amore non solo è disposto a perdonarla, ma anche a prodigarle i benefici della sua intimità divina, ad elevarla fino alle più alte cime della contemplazione.<br>Ah, caro piccolo Fratello mio, da quando mi è stato dato di capire così l’amore del Cuore di Gesù, le confesso che esso ha scacciato dal mio cuore ogni timore.<br>Il ricordo delle mie colpe mi umilia, mi induce a non appoggiarmi mai sulla mia forza che non è che debolezza; ma ancor più questo ricordo mi parla di misericordia e di amore».[^2024-10-24_fi-enc-din-ftn132] `class: paragrafoNorm`


###### 137.

Le menti moralistiche, che pretendono di controllare la misericordia e la grazia, direbbero che ella poteva dire questo perché era **Santa, ma che un peccatore non potrebbe dirlo.<br>Così facendo, tralasciano della spiritualità di Teresa la sua bella novità che riflette il cuore del Vangelo.<br>Purtroppo, è diventato frequente in alcuni ambienti cristiani questo intento di rinchiudere lo Spirito **Santo in uno schema che permetta di avere tutto sotto la propria supervisione.<br>Tuttavia, questa saggia Dottore della Chiesa li smentisce e contraddice direttamente tale interpretazione riduttiva con le seguenti parole molto chiare: «Se avessi commesso tutti i crimini possibili, avrei sempre la stessa fiducia, sento che tutta questa moltitudine di offese sarebbe come una goccia d’acqua gettata in un braciere ardente».[^2024-10-24_fi-enc-din-ftn133] `class: paragrafoNorm`


###### 138.

A suor Maria, che la lodava per il suo generoso amore a Dio, disposto anche al martirio, risponde ampiamente in una lettera che oggi è una delle pietre miliari della storia della spiritualità.<br>Questa pagina andrebbe letta mille volte per la sua profondità, chiarezza e bellezza.<br>In essa aiuta la sorella “del Sacro Cuore” a non concentrare tale devozione su un aspetto doloristico, giacché alcuni intendevano la riparazione come una sorta di primato dei sacrifici o di adempimento moralistico.<br>Lei, invece, riassume tutto nella fiducia come la migliore offerta, gradita al Cuore di Cristo: «I miei desideri di martirio non sono nulla; non sono quei desideri che mi danno la fiducia illimitata che sento nel cuore.<br>A dire il vero, sono le ricchezze spirituali che rendono ingiusti quando ci si riposa in esse con compiacenza e si crede che siano qualcosa di grande.<br>[...] Ciò che gli piace è di vedermi amare la mia piccolezza e la mia povertà, è la cieca speranza che ho nella sua misericordia!<br>Ecco il mio solo tesoro.<br>[...] Se lei desidera sentire gioia, essere attratta dalla sofferenza, lei cerca la sua consolazione.<br>[...] Comprenda che, per amare Gesù, per essere sua vittima d’amore, più si è deboli, senza desideri né virtù, più si è adatti alle operazioni di questo Amore che consuma e trasforma!<br>[...] Oh, come vorrei poterle far capire quel che sento!<br>È la fiducia e null’altro che la fiducia che deve condurci all’Amore!».[^2024-10-24_fi-enc-din-ftn134] `class: paragrafoNorm`


###### 139.

In molti dei suoi testi si nota la sua lotta contro forme di spiritualità troppo incentrate sullo sforzo umano, sul merito proprio, sull’offerta di sacrifici, su determinati adempimenti per “guadagnarsi il cielo”.<br>Per lei, «il merito non consiste nel fare né nel donare molto, ma piuttosto nel ricevere».[^2024-10-24_fi-enc-din-ftn135]Leggiamo ancora una volta alcuni dei testi molto significativi nei quali insiste su questa via, che è un modo semplice e veloce di conquistare il Signore attraverso il cuore. `class: paragrafoNorm`


###### 140.

Così scrive alla sorella Leonia: «Ti assicuro che il buon Dio è assai migliore di quanto tu creda: si accontenta di uno sguardo, di un sospiro d’amore.<br>Quanto a me, trovo molto facile praticare la perfezione, perché ho capito che non c’è che da prendere Gesù per il cuore!<br>Guarda un bambino, che ha appena recato dispiacere a sua madre.<br>[...] Se le tenderà le braccine sorridendo e dicendo: “Abbracciami, non ricomincerò più”, potrà forse sua madre non stringerselo al cuore con tenerezza e dimenticare le sue mancanze infantili?<br>Tuttavia ella sa bene che il suo caro piccino ricomincerà alla prossima occasione, ma questo non importa: se egli la prende ancora per il cuore, non sarà mai punito».[^2024-10-24_fi-enc-din-ftn136] `class: paragrafoNorm`


###### 141.

In una lettera al padre Adolphe Roulland dice: «La mia via è una via tutta di fiducia e d’amore; io non capisco le anime che hanno paura di un così tenero Amico.<br>Talvolta, quando leggo certi trattati spirituali, nei quali la perfezione è presentata attraverso mille ostacoli, circondata da una folla di illusioni, il mio povero spirito si stanca molto presto; chiudo il dotto libro, che mi rompe la testa e mi inaridisce il cuore, e prendo la Sacra Scrittura.<br>Allora tutto mi appare luminoso: una sola parola svela alla mia anima orizzonti infiniti; la perfezione mi appare facile; vedo che basta conoscere il proprio niente e abbandonarsi come un bambino nelle braccia del buon Dio».[^2024-10-24_fi-enc-din-ftn137] `class: paragrafoNorm`


###### 142.

E rivolgendosi al Rev.do Maurice Bellière, a proposito di un genitore osserva: «Non credo che il cuore di quel padre felice possa resistere alla fiducia filiale di suo figlio, del quale conosce la sincerità e l’amore.<br>Tuttavia non ignora che più d’una volta suo figlio ricadrà negli stessi errori, ma è disposto a perdonarlo sempre, se suo figlio lo prenderà sempre dalla parte del cuore».[^2024-10-24_fi-enc-din-ftn138]<br><br>Risonanze nella Compagnia di Gesù `class: paragrafoNorm`


###### 143.

Abbiamo visto come **San Claudio de La Colombière collegasse l’esperienza spirituale di **Santa Margherita con la proposta degli Esercizi Spirituali.<br>Ritengo che il posto del Sacro Cuore nella storia della Compagnia di Gesù meriti un breve cenno. `class: paragrafoNorm`


###### 144.

La spiritualità della Compagnia di Gesù ha sempre proposto una “conoscenza interiore del Signore per meglio amarlo e seguirlo”.[^2024-10-24_fi-enc-din-ftn139]<br>**Sant’Ignazio ci invita, nei suoi Esercizi Spirituali, a metterci davanti al Vangelo che ci dice che «il costato [di Gesù] fu ferito con la lancia e venne fuori acqua e **Sangue».[^2024-10-24_fi-enc-din-ftn140]<br>Quando l’esercitante si trova davanti al costato ferito di Cristo, Ignazio gli propone di entrare nel Cuore di Cristo.<br>Questa è una via per maturare il proprio cuore per mano di un “maestro degli affetti”, secondo l’espressione usata da **San Pietro Favre in una delle sue lettere a **Sant’Ignazio.[^2024-10-24_fi-enc-din-ftn141]Anche Padre Juan Alfonso de Polanco ne parla nella sua biografia di **Sant’Ignazio: «[il Cardinale Contarini] riconosceva di aver trovato in Padre Ignazio un maestro degli affetti».[^2024-10-24_fi-enc-din-ftn142]<br>I colloqui che **Sant’Ignazio propone sono una parte essenziale di questa educazione del cuore, perché sentiamo e gustiamo con il cuore un messaggio del Vangelo e ne conversiamo con il Signore.<br>**Sant’Ignazio dice che possiamo comunicare le nostre cose al Signore e chiedergli consiglio riguardo ad esse.<br>Qualsiasi esercitante può riconoscere che negli Esercizi c’è un dialogo da cuore a cuore. `class: paragrafoNorm`


###### 145.

**Sant’Ignazio termina le contemplazioni ai piedi del Crocifisso invitando l’esercitante a rivolgersi con grande affetto al Signore crocifisso e a chiedergli, «come un amico parla all’altro amico, o un servo al suo signore», cosa debba fare per Lui.[^2024-10-24_fi-enc-din-ftn143]<br>L’itinerario degli Esercizi culmina nella “Contemplazione per raggiungere l’amore”, da cui scaturisce il ringraziamento e l’offerta di “memoria, intelletto e volontà” al Cuore che è fonte e origine di ogni bene.[^2024-10-24_fi-enc-din-ftn144]<br>Tale conoscenza interiore del Signore non si costruisce con le nostre capacità e i nostri sforzi, si chiede come dono. `class: paragrafoNorm`


###### 146.

Questa stessa esperienza è alla base di una lunga catena di sacerdoti gesuiti che hanno fatto esplicito riferimento al Cuore di Gesù, come **San Francesco Borgia, **San Pietro Favre, **Sant’Alonso Rodriguez, Padre Álvarez de Paz, Padre Vincenzo Carafa, Padre Kasper Drużbicki e tanti altri.<br>Nel 1883 i Gesuiti dichiararono che «la Compagnia di Gesù accetta e riceve con spirito traboccante di gioia e di gratitudine, il dolcissimo fardello affidatole da nostro Signore Gesù Cristo di praticare, promuovere e propagare la devozione al suo divinissimo Cuore».[^2024-10-24_fi-enc-din-ftn145]<br>Nel dicembre 1871, Padre Pieter Jan Beckx consacrò la Compagnia al Sacro Cuore di Gesù e, a testimonianza del fatto che continua a essere un elemento attuale della vita della Compagnia, Padre Pedro Arrupe lo fece nuovamente nel 1972, con una convinzione che si esprime in queste parole: «Voglio dire alla Compagnia qualcosa che ritengo di non dover tacere.<br>Fin dal mio noviziato, sono stato sempre convinto che quella che chiamiamo “Devozione al Sacro Cuore” racchiuda un’espressione simbolica del nucleo più profondo dello spirito ignaziano, e una straordinaria efficacia – ultra quam speraverint – tanto per la perfezione propria come per la fecondità apostolica.<br>La stessa convinzione conservo ancora.<br>[...] In questa devozione trovo una delle sorgenti più intime della mia vita interiore».[^2024-10-24_fi-enc-din-ftn146] `class: paragrafoNorm`


###### 147.

Quando [[Scheda 264° papa - Giovanni Paolo II|San Giovanni Paolo II]] invitò «tutti i membri della Compagnia a promuovere con maggior zelo ancora tale devozione che risponde più che mai alle attese dei nostri tempi», lo fece perché riconosceva gli intimi legami tra la devozione al Cuore di Cristo e la spiritualità ignaziana, poiché «il desiderio di “conoscere intimamente il Signore” e di “mantenere un dialogo” con Lui, cuore a cuore, è caratteristico, grazie agli Esercizi Spirituali, del dinamismo spirituale e apostolico ignaziano, totalmente al servizio dell’amore del Cuore di Dio».[^2024-10-24_fi-enc-din-ftn147]<br><br>Una lunga corrente di vita interiore `class: paragrafoNorm`


###### 148.

La devozione al Cuore di Cristo riappare nel cammino spirituale di molti **Santi molto diversi tra loro e in ognuno di essi tale devozione assume aspetti nuovi.<br>San Vincenzo de’ Paoli, per fare un esempio, diceva che ciò che Dio vuole è il cuore: «Dio chiede prima di tutto il cuore, il cuore: questa è la cosa principale.<br>Perché chi non possiede nulla può aver più merito di chi ha grandi possessi ai quali rinunzia?<br>Perché chi non ha nulla va a Lui con più affetto; ed è questo che Dio vuole in modo tutto particolare».[^2024-10-24_fi-enc-din-ftn148]<br>Ciò comporta di accettare che il proprio cuore si unisca a quello di Cristo: «Una suora che fa tutto quello che può per disporre il suo cuore a stare unito a quello di Nostro Signore [...] quali benedizioni non riceverà da Dio!».[^2024-10-24_fi-enc-din-ftn149] `class: paragrafoNorm`


###### 149.

A volte siamo tentati di considerare questo mistero d’amore come un fatto ammirevole del passato, come una bella spiritualità di altri tempi, e dobbiamo ricordare sempre di nuovo, come diceva un **Santo missionario, che «Questo Cuore divino che tollerò d’essere squarciato da una lancia nemica per poter effondere da quella sacra apertura i Sacramenti, onde s’è formata la Chiesa, non ha altrimenti finito di amare».[^2024-10-24_fi-enc-din-ftn150]<br>Altri **Santi più recenti, come **San Pio da Pietrelcina, **Santa Teresa di Calcutta e molti altri, parlano con sentita devozione del Cuore di Cristo.<br>Ma vorrei anche ricordare le esperienze di **Santa Faustina Kowalska, che ripropongono la devozione al Cuore di Cristo con un forte accento sulla vita gloriosa del Risorto e sulla misericordia divina.<br>Infatti, motivato da queste esperienze della **Santa e attingendo dall’eredità spirituale lasciata dal Vescovo **San Józef Sebastian Pelczar (1842-1924),[^2024-10-24_fi-enc-din-ftn151] [[Scheda 264° papa - Giovanni Paolo II|San Giovanni Paolo II]] ha collegato intimamente la sua riflessione sulla misericordia con la devozione al Cuore di Cristo: «La Chiesa sembra professare in modo particolare la misericordia di Dio e venerarla rivolgendosi al Cuore di Cristo.<br>Infatti, proprio l’accostarci a Cristo nel mistero del suo Cuore ci consente di soffermarci su questo punto [...] della rivelazione dell’amore misericordioso del Padre, che ha costituito il contenuto centrale della missione messianica del Figlio dell’Uomo».[^2024-10-24_fi-enc-din-ftn152]<br>Lo stesso [[Scheda 264° papa - Giovanni Paolo II|San Giovanni Paolo II]], riferendosi al Sacro Cuore, ha riconosciuto in modo molto personale: «Mi ha parlato fin dall’età giovanile».[^2024-10-24_fi-enc-din-ftn153] `class: paragrafoNorm`


###### 150.

L’attualità della devozione al Cuore di Cristo è particolarmente evidente nell’opera evangelizzatrice ed educativa di numerose congregazioni religiose femminili e maschili che sono state segnate fin dalle loro origini da questa esperienza spirituale cristologica.<br>Citarle tutte sarebbe un’impresa interminabile.<br>Vediamo solo due esempi presi a caso: «Il Fondatore [S.<br>Daniele Comboni] trovò nel mistero del Cuore di Gesù la forza per il suo impegno missionario».[^2024-10-24_fi-enc-din-ftn154]<br>«Spinte dall’amore del Cuore di Gesù, cerchiamo di far crescere le persone nella loro dignità umana e come figli e figlie di Dio, sulla base del Vangelo e delle sue richieste di amore, di perdono, di giustizia e di solidarietà con i poveri e gli emarginati».[^2024-10-24_fi-enc-din-ftn155]<br>Allo stesso modo, i **Santuari consacrati al Cuore di Cristo, sparsi per il mondo, sono una fonte attraente di spiritualità e fervore.<br>A tutti coloro che in qualche modo partecipano a questi luoghi di fede e di carità rivolgo la mia paterna benedizione.<br><br>La devozione della consolazione `class: paragrafoNorm`


###### 151.

La ferita del costato, da cui sgorga l’acqua viva, rimane aperta nel Risorto.<br>Questa grande ferita prodotta dalla lancia e le piaghe della corona di spine, che spesso appaiono nelle rappresentazioni del Sacro Cuore, sono inseparabili da questa devozione.<br>In essa, infatti, contempliamo l’amore di Gesù che è stato capace di donarsi fino alla fine.<br>Il cuore del Risorto conserva questi segni della totale donazione di sé che ha comportato un’intensa sofferenza per noi.<br>È quindi in qualche modo inevitabile che il credente desideri rispondere non solo a questo grande amore, ma anche al dolore che Cristo ha accettato di sopportare per tanto amore.<br><br>Con Lui sulla Croce `class: paragrafoNorm`


###### 152.

Vale la pena di recuperare questa espressione dell’esperienza spirituale sviluppata attorno al Cuore di Cristo: il desiderio interiore di dargli consolazione.<br>Non tratterò ora della pratica della “riparazione”, che considero meglio collocata nel contesto della dimensione sociale di questa devozione e che svilupperò nel prossimo capitolo.<br>Ora vorrei concentrarmi soltanto su quel desiderio che spesso affiora nel cuore del credente innamorato quando contempla il mistero della Passione di Cristo e lo vive come un mistero che non solo viene ricordato, ma che per grazia si rende presente, o meglio, ci porta a essere misticamente presenti a quel momento redentivo.<br>Se l’Amato è il più importante, come allora non volerlo consolare? `class: paragrafoNorm`


###### 153.

Papa Pio XI cercò di dare fondamento a questa esperienza invitandoci a riconoscere che il mistero della Redenzione attraverso la Passione di Cristo oltrepassa, per la grazia di Dio, tutte le distanze di tempo e di spazio, così che se Egli sulla Croce si è donato anche per i peccati futuri, i nostri peccati, allo stesso modo i nostri atti offerti oggi per la sua consolazione, superando i tempi, hanno raggiunto il suo Cuore ferito: «Se a causa anche dei nostri peccati futuri, ma previsti, l’anima di Gesù divenne triste sino alla morte, non è a dubitare che qualche conforto non abbia anche fin da allora provato per la previsione della nostra riparazione, quando a lui “apparve l’Angelo dal cielo” (*<span class="BibleRef">[[Lc 22,43|Lc 22,43]]</span>*) per consolare il suo cuore oppresso dalla tristezza e dalle angosce.<br>E così anche ora in modo mirabile ma vero, noi possiamo e dobbiamo consolare quel Cuore Sacratissimo che viene continuamente ferito dai peccati degli uomini ingrati».[^2024-10-24_fi-enc-din-ftn156]<br><br>*Le ragioni del cuore* `class: paragrafoNorm`


###### 154.

Può sembrare che questa espressione di devozione non abbia un sufficiente supporto teologico, ma in realtà il cuore ha le sue ragioni.<br>Il *sensus fidelium* intuisce che qui c’è qualcosa di misterioso che va oltre la nostra logica umana, e che la Passione di Cristo non è un mero fatto del passato: ad essa possiamo partecipare per la fede.<br>Meditare il dono di sé di Cristo sulla croce è, per la pietà dei fedeli, qualcosa di più grande di un semplice ricordo.<br>Tale convinzione è solidamente fondata nella teologia.[^2024-10-24_fi-enc-din-ftn157]<br>A questo si aggiunge la consapevolezza del proprio peccato, che Egli ha portato sulle sue spalle ferite, e della propria inadeguatezza di fronte a tanto amore, che sempre ci supera infinitamente. `class: paragrafoNorm`


###### 155.

In ogni caso, ci chiediamo come sia possibile relazionarsi con il Cristo vivo, risorto, pienamente felice e, allo stesso tempo, consolarlo nella Passione.<br>Consideriamo il fatto che il Cuore risorto conserva la sua ferita come una memoria costante e che l’azione della grazia provoca un’esperienza che non è interamente contenuta nell’istante cronologico.<br>Queste due convinzioni ci permettono di ammettere che siamo di fronte a un percorso mistico che supera i tentativi della ragione ed esprime ciò che la stessa Parola di Dio ci suggerisce.<br>«Ma – scrive il Papa Pio XI – come potrà dirsi che Cristo regni beato nel Cielo se può essere consolato da questi atti di riparazione?<br>“Da’ un’anima che ami e comprenderà quello che dico” (*In Ioannis evangelium*, XXVI, 4), rispondiamo con le parole di Agostino, che fanno proprio al nostro proposito.<br>Ogni anima, infatti, veramente infiammata nell’amore di Dio, se con la considerazione si volge al tempo passato, meditando vede e contempla Gesù sofferente per l’uomo, afflitto, in mezzo ai più gravi dolori, “per noi uomini e per la nostra salvezza”, dalla tristezza, dalle angosce e dagli obbrobri quasi oppresso, anzi “schiacciato dai nostri delitti” (*<span class="BibleRef">[[Is 53,5|Is 53,5]]</span>*), e in atto di risanarci con i suoi lividi.<br>Con tanta maggior verità le anime pie meditano queste cose, in quanto i peccati e i delitti degli uomini, in qualsiasi tempo commessi, furono la causa per la quale il Figlio di Dio fosse dato a morte».[^2024-10-24_fi-enc-din-ftn158] `class: paragrafoNorm`


###### 156.

Questo insegnamento di Pio XI va tenuto presente.<br>Infatti, quando la Scrittura afferma che i credenti che non vivono secondo la loro fede «per quanto sta in loro, [...] crocifiggono di nuovo il Figlio di Dio» (*<span class="BibleRef">[[Eb 6,6|Eb 6,6]]</span>*), o che quando sopporto sofferenze per gli altri «do compimento a ciò che, dei patimenti di Cristo, manca nella mia carne» (*<span class="BibleRef">[[Col 1,24|Col 1,24]]</span>*), o che Cristo nella sua Passione ha pregato non solo per i suoi discepoli di allora, ma «per quelli che crederanno in me mediante la loro parola» (*<span class="BibleRef">[[Gv 17,20|Gv 17,20]]</span>*), sta dicendo qualcosa che rompe i nostri schemi limitati.<br>Ci mostra che non è possibile stabilire un prima e un dopo senza alcun legame, anche se il nostro pensiero non sa come spiegarlo.<br>Il Vangelo, nei suoi vari aspetti, non è solo da riflettere o da ricordare, ma da vivere, sia nelle opere d’amore che nell’esperienza interiore, e questo vale soprattutto per il mistero della morte e della risurrezione di Cristo.<br>Le separazioni temporali che la nostra mente utilizza non sembrano contenere la verità di questa esperienza credente in cui si fondono l’unione con Cristo sofferente e al tempo stesso la forza, la consolazione e l’amicizia che godiamo con il Risorto. `class: paragrafoNorm`


###### 157.

Vediamo allora l’unità del Mistero Pasquale, nei suoi due aspetti inseparabili che si illuminano a vicenda.<br>Questo unico Mistero, che si rende presente per la grazia nelle sue due dimensioni, fa sì che mentre cerchiamo di offrire qualcosa a Cristo per la sua consolazione, le nostre stesse sofferenze vengono illuminate e trasfigurate dalla luce pasquale dell’amore.<br>Ciò che accade è che partecipiamo a tale Mistero nella nostra vita concreta, perché in precedenza Cristo stesso ha voluto partecipare alla nostra vita, ha voluto vivere anticipatamente come capo ciò che avrebbe vissuto il suo corpo ecclesiale, tanto nelle ferite quanto nelle consolazioni.<br>Quando viviamo in grazia di Dio, questa mutua partecipazione diventa un’esperienza spirituale.<br>In definitiva, è il Risorto che, attraverso l’azione della sua grazia, rende possibile che ci uniamo misteriosamente alla sua Passione.<br>Lo **Sanno i cuori credenti che vivono la gioia della risurrezione, ma allo stesso tempo desiderano partecipare al destino del loro Signore.<br>Sono disposti a questa partecipazione con le sofferenze, le stanchezze, le delusioni e le paure che fanno parte della loro vita.<br>Non vivono tale Mistero in solitudine, perché queste ferite sono ugualmente una partecipazione al destino del corpo mistico di Cristo che cammina nel popolo **Santo di Dio e che porta in sé il destino di Cristo in ogni tempo e luogo della storia.<br>La devozione della consolazione non è astorica o astratta, si fa carne e **Sangue nel cammino della Chiesa.<br><br>*La compunzione* `class: paragrafoNorm`


###### 158.

L’insopprimibile desiderio di consolare Cristo, che parte dal dolore di contemplare ciò che Egli ha sofferto per noi, si nutre anche del riconoscimento sincero delle nostre schiavitù, degli attaccamenti, della mancanza di gioia nella fede, delle vane ricerche e, al di là dei peccati concreti, della mancata corrispondenza del cuore al suo amore e al suo progetto.<br>È un’esperienza che ci purifica, perché l’amore ha bisogno della purificazione delle lacrime che alla fine ci lasciano più assetati di Dio e meno ossessionati da noi stessi. `class: paragrafoNorm`


###### 159.

Vediamo così che quanto più profondo diventa il desiderio di consolare il Signore, tanto più si approfondisce la compunzione del cuore credente, che «non è un senso di colpa che ci butta a terra, non è uno scrupolo che paralizza, ma è un pungolo benefico che brucia dentro e guarisce, perché il cuore, quando vede il proprio male e si riconosce peccatore, si apre, accoglie l’azione dello Spirito **Santo, acqua viva che lo scuote e fa scorrere le lacrime sul suo volto [...].<br>Non si tratta di commiserarsi, come spesso siamo tentati di fare.<br>[...] Avere lacrime di compunzione, invece, significa pentirsi seriamente di aver rattristato Dio con il peccato; significa riconoscere che siamo sempre in debito e mai in credito [...].<br>Come una goccia scava una pietra, così le lacrime scavano lentamente i cuori induriti.<br>In questo modo assistiamo al miracolo della tristezza, della buona tristezza che porta alla dolcezza [...].<br>La compunzione non è frutto del nostro lavoro, ma è una grazia e come tale va chiesta nella preghiera».[^2024-10-24_fi-enc-din-ftn159]<br>È chiedere «dolore con Cristo abbandonato, tormento con Cristo tormentato, lacrime, intima pena per la grande pena che Cristo soffrì per me».[^2024-10-24_fi-enc-din-ftn160] `class: paragrafoNorm`


###### 160.

Chiedo, quindi, che nessuno si faccia beffe delle espressioni di fervore credente del **Santo popolo fedele di Dio, che nella sua pietà popolare cerca di consolare Cristo.<br>E invito ciascuno a chiedersi se non ci sia più razionalità, più verità e più saggezza in certe manifestazioni di questo amore che cerca di consolare il Signore che non nei freddi, distanti, calcolati e minimi atti d’amore di cui siamo capaci noi che pretendiamo di possedere una fede più riflessiva, coltivata e matura.<br><br>*Consolati per consolare* `class: paragrafoNorm`


###### 161.

In questa contemplazione del Cuore di Cristo donatosi fino all’estremo noi veniamo consolati.<br>Il dolore che sentiamo nel cuore lascia il posto a una fiducia totale, e alla fine ciò che rimane è gratitudine, tenerezza, pace; rimane il suo amore che regna nella nostra vita.<br>La compunzione «non provoca angoscia, ma alleggerisce l’anima dai pesi, perché agisce nella ferita del peccato, disponendoci a ricevere proprio lì la carezza del Signore».[^2024-10-24_fi-enc-din-ftn161]<br>E la nostra sofferenza si unisce a quella di Cristo sulla croce, perché quando diciamo che la grazia ci permette di superare tutte le distanze, ciò significa anche che Cristo, quando soffriva, si univa a tutte le sofferenze dei suoi discepoli nel corso della storia.<br>Così, se soffriamo, possiamo provare la consolazione interiore di sapere che Cristo stesso soffre con noi.<br>Desiderosi di consolarlo, ne usciamo consolati. `class: paragrafoNorm`


###### 162.

Ma a un certo punto di questa contemplazione del cuore credente, deve risuonare quel drammatico appello del Signore: «Consolate, consolate il mio popolo» (*<span class="BibleRef">[[Is 40,1|Is 40,1]]</span>*).<br>E ci tornano alla mente le parole di **San Paolo, che ci ricorda che Dio ci consola «perché possiamo anche noi consolare quelli che si trovano in ogni genere di afflizione con la consolazione con cui noi stessi siamo consolati da Dio» (*2 Cor* 1,4). `class: paragrafoNorm`


###### 163.

Questo ci invita ora a cercare di approfondire la dimensione comunitaria, sociale e missionaria di ogni autentica devozione al Cuore di Cristo.<br>Infatti, nello stesso momento in cui il Cuore di Cristo ci conduce al Padre, ci invia ai fratelli.<br>Nei frutti di servizio, fraternità e missione che il Cuore di Cristo produce attraverso di noi, si compie la volontà del Padre.<br>In tal modo il cerchio si chiude: «In questo è glorificato il Padre mio: che portiate molto frutto» (*<span class="BibleRef">[[Gv 15,8|Gv 15,8]]</span>*).<br><br>V.<br><br>AMORE PER AMORE `class: paragrafoNorm`


###### 164.

Nelle esperienze spirituali di **Santa Margherita Maria, insieme all’ardente dichiarazione d’amore di Gesù, troviamo anche una risonanza interiore che chiama a dare la vita.<br>Sapere di essere amati e riporre tutta la nostra fiducia in questo amore non significa annullare tutte le nostre capacità di donazione, non implica di rinunciare all’insopprimibile desiderio di dare qualche risposta con le nostre piccole e limitate capacità.<br><br>Un lamento e una richiesta `class: paragrafoNorm`


###### 165.

A partire dalla seconda grande manifestazione a **Santa Margherita, Gesù esprime il dolore perché il suo grande amore per gli uomini «non riceveva in cambio che ingratitudini e indifferenza», «freddezze e ripulse».<br>«Questo – dice il Signore – mi fa soffrire più di tutto ciò che ho patito nella mia Passione».[^2024-10-24_fi-enc-din-ftn162] `class: paragrafoNorm`


###### 166.

Gesù parla della sua sete di essere amato, mostrandoci che il suo Cuore non è indifferente alla nostra reazione al suo desiderio: «Ho sete, una sete tanto ardente di essere amato dagli uomini nel **Santissimo Sacramento che mi consuma.<br>Eppure non trovo nessuno che, secondo il mio desiderio, tenti di dissetarmi corrispondendo al mio amore».[^2024-10-24_fi-enc-din-ftn163]<br>La richiesta di Gesù è l’amore.<br>Quando il cuore credente lo scopre, la risposta che scaturisce spontaneamente non è un’onerosa ricerca di sacrifici o il mero adempimento di un pesante dovere, ma è una questione d’amore: «Ricevetti dal mio Dio grazie straordinarie del suo Amore; mi sentii spinta dal desiderio di ricambiarlo e di rendergli amore per amore».[^2024-10-24_fi-enc-din-ftn164]<br>Così insegna Leone XIII, scrivendo che, mediante l’immagine del Sacro Cuore, la carità di Cristo «ci spinge a ricambiare amore per amore».[^2024-10-24_fi-enc-din-ftn165]<br><br>Prolungare il suo amore nei fratelli `class: paragrafoNorm`


###### 167.

Dobbiamo tornare alla Parola di Dio per riconoscere che la migliore risposta all’amore del suo Cuore è l’amore per i fratelli; non c’è gesto più grande che possiamo offrirgli per ricambiare amore per amore.<br>La Parola di Dio lo dice con totale chiarezza:<br><br>«Tutto quello che avete fatto a uno solo di questi miei fratelli più piccoli, l’avete fatto a me» (*<span class="BibleRef">[[Mt 25,40|Mt 25,40]]</span>*).<br><br>«Tutta la Legge trova la sua pienezza in un solo precetto: Amerai il tuo prossimo come te stesso» (*<span class="BibleRef">[[Gal 5,14|Gal 5,14]]</span>*).<br><br>«Sappiamo che siamo passati dalla morte alla vita, perché amiamo i fratelli.<br>Chi non ama rimane nella morte» (*1 Gv* 3,14).<br><br>«Chi non ama il proprio fratello che vede, non può amare Dio che non vede» (*1 Gv* 4,20). `class: paragrafoNorm`


###### 168.

L’amore per i fratelli non si fabbrica, non è il risultato di un nostro sforzo naturale, ma richiede una trasformazione del nostro cuore egoista.<br>Nasce allora spontaneamente la ben nota supplica: “Gesù, rendi il nostro cuore simile al tuo”.<br>Per questo stesso motivo, l’invito di **San Paolo non era: “Sforzatevi di fare opere buone”.<br>Il suo invito era precisamente: «Abbiate tra voi gli stessi sentimenti di Cristo Gesù» (*<span class="BibleRef">[[Fil 2,5|Fil 2,5]]</span>*). `class: paragrafoNorm`


###### 169.

È bene ricordare che nell’Impero romano molti poveri, forestieri e tante altre persone scartate trovavano nei cristiani rispetto, affetto e cura.<br>Questo spiega il ragionamento dell’imperatore apostata Giuliano, che si chiedeva perché i cristiani fossero così rispettati e seguiti, e riteneva che una delle ragioni fosse il loro impegno di assistere i poveri e i forestieri, visto che l’Impero li ignorava e li disprezzava.<br>Per questo imperatore era intollerabile che i suoi poveri non ricevessero aiuto da parte sua, mentre gli odiati cristiani «sfamano i loro, e pure i nostri».[^2024-10-24_fi-enc-din-ftn166]<br>In una lettera si sofferma soprattutto sull’ordine di creare istituzioni di beneficenza per competere con i cristiani e attirare il rispetto della società: «Apri in tutte le città numerosi alloggi, affinché gli stranieri possano godere della nostra umanità.<br>[...] Abitua gli Elleni alle opere di beneficienza».[^2024-10-24_fi-enc-din-ftn167]<br>Ma egli non raggiunse il suo obiettivo, sicuramente perché dietro tali opere non c’era l’amore cristiano, che permetteva di riconoscere ad ogni persona una dignità unica. `class: paragrafoNorm`


###### 170.

Identificandosi con i più piccoli della società (cfr.*<span class="BibleRef">[[Mt 25,31-46|Mt 25,31-46]]</span>*) «Gesù ha portato la grande novità del riconoscimento della dignità di ogni persona, ed anche e soprattutto di quelle persone che erano qualificate come “indegne”.<br>Questo principio nuovo nella storia umana, per cui l’essere umano è tanto più “degno” di rispetto e di amore quanto più è debole, misero e sofferente, fino a perdere la stessa “figura” umana, ha cambiato il volto del mondo, dando vita a istituzioni che si prendono cura delle persone che si trovano in condizioni disagiate: i neonati abbandonati, gli orfani, gli anziani lasciati soli, i malati mentali, le persone affette da malattie incurabili o con gravi malformazioni, coloro che vivono per strada».[^2024-10-24_fi-enc-din-ftn168] `class: paragrafoNorm`


###### 171.

Anche dal punto di vista della ferita del suo Cuore, guardare al Signore, che «ha preso su di sé le nostre infermità e si è caricato delle nostre malattie» (*<span class="BibleRef">[[Mt 8,17|Mt 8,17]]</span>*), ci aiuta a prestare maggiore attenzione alle sofferenze e ai bisogni degli altri, ci rende forti per partecipare alla sua opera di liberazione, come strumenti per la diffusione del suo amore.[^2024-10-24_fi-enc-din-ftn169]<br>Se contempliamo il dono di sé che Cristo ha fatto per tutti, diventa inevitabile chiederci perché non siamo capaci di dare la vita per gli altri: «In questo abbiamo conosciuto l’amore, nel fatto che egli ha dato la sua vita per noi; quindi anche noi dobbiamo dare la vita per i fratelli» (*1 Gv* 3,16).<br><br>Alcune risonanze nella storia della spiritualità `class: paragrafoNorm`


###### 172.

Questa unione tra la devozione al Cuore di Gesù e l’impegno verso i fratelli attraversa la storia della spiritualità cristiana.<br>Vediamo alcuni esempi.<br><br>*Essere una fonte per gli altri* `class: paragrafoNorm`


###### 173.

A partire da Origene, diversi Padri della Chiesa hanno interpretato il testo di Giovanni 7,38 – «dal suo grembo sgorgheranno fiumi di acqua viva» – come riferito al credente stesso, sebbene sia la conseguenza del fatto che egli stesso ha bevuto da Cristo.<br>Così l’unione con Cristo mira non solo a saziare la propria sete bensì a farci diventare una fonte di acqua fresca per gli altri.<br>Origene diceva che Cristo realizza la sua promessa facendo sgorgare da noi torrenti d’acqua: «L’anima dell’essere umano, che è a immagine di Dio, può contenere in sé e produrre da sé pozzi, sorgenti e fiumi».[^2024-10-24_fi-enc-din-ftn170] `class: paragrafoNorm`


###### 174.

**Sant’Ambrogio raccomandava di bere da Cristo «affinché abbondi in te la sorgente di acqua che zampilla per la vita eterna».[^2024-10-24_fi-enc-din-ftn171]<br>E Mario Vittorino sosteneva che lo Spirito **Santo si dona con tale abbondanza che «chi lo riceve diventa un grembo che riversa fiumi di acqua viva».[^2024-10-24_fi-enc-din-ftn172]<br>**Sant’Agostino diceva che questo fiume che sgorga dal credente è la benevolenza.[^2024-10-24_fi-enc-din-ftn173]<br>**San Tommaso d’Aquino ha ribadito questa idea sostenendo che quando qualcuno «si affretta a comunicare agli altri i vari doni della grazia che ha ricevuto da Dio, dal suo seno sgorga acqua viva».[^2024-10-24_fi-enc-din-ftn174] `class: paragrafoNorm`


###### 175.

Infatti, se «il sacrificio della Croce, offerto con animo amante e obbediente, presenta una soddisfazione sovrabbondante e infinita per le colpe del genere umano»,[^2024-10-24_fi-enc-din-ftn175] la Chiesa, che nasce dal Cuore di Cristo, prolunga e comunica in ogni tempo e in ogni luogo gli effetti dell’unica Passione redentrice, che orientano le persone all’unione diretta con il Signore. `class: paragrafoNorm`


###### 176.

Nel seno della Chiesa, la mediazione di Maria, interceditrice e madre, può essere compresa solo «come partecipazione a questa unica fonte che è la mediazione di Cristo stesso»,[^2024-10-24_fi-enc-din-ftn176] l’unico Redentore, e «la Chiesa non dubita di riconoscere questa funzione subordinata a Maria».[^2024-10-24_fi-enc-din-ftn177]<br>La devozione al cuore di Maria, infatti, non vuole togliere nulla all’adorazione unica dovuta al Cuore di Cristo, ma stimolarla: «La funzione materna di Maria verso gli uomini in nessun modo oscura o diminuisce questa unica mediazione di Cristo, ma ne mostra l’efficacia».[^2024-10-24_fi-enc-din-ftn178]<br>Grazie all’immensa sorgente che sgorga dal costato aperto di Cristo, la Chiesa, Maria e tutti i credenti, in modi diversi, diventano canali di acqua viva.<br>In questo modo Cristo stesso dispiega la sua gloria nella nostra piccolezza.<br><br>*Fraternità e mistica* `class: paragrafoNorm`


###### 177.

San Bernardo, mentre invitava all’unione con il Cuore di Cristo, utilizzava la ricchezza di questa devozione per proporre un cambiamento di vita fondato sull’amore.<br>Egli riteneva che fosse possibile una trasformazione dell’affettività, resa schiava dai piaceri, che non si libera con la cieca obbedienza a un comando, ma in una risposta alla dolcezza dell’amore di Cristo.<br>Il male si supera con il bene, il male si vince con la crescita dell’amore: «Ama dunque il Signore Dio tuo con tutto l’affetto del cuore, amalo con tutta l’attenzione e la cura della ragione, amalo poi con tutte le tue forze; non aver timore di morire per amor suo [...].<br>Il Signore Gesù sia dolce e soave al tuo affetto, contro gli allettamenti piacevoli ma rovinosi della vita carnale; la dolcezza vinca la dolcezza, come chiodo scaccia chiodo».[^2024-10-24_fi-enc-din-ftn179] `class: paragrafoNorm`


###### 178.

San Francesco di Sales si lasciava illuminare soprattutto dalla richiesta di Gesù: «Imparate da me, che sono mite e umile di cuore» (*<span class="BibleRef">[[Mt 11,29|Mt 11,29]]</span>*).<br>In questo modo, diceva, nelle cose più semplici e ordinarie rubiamo il cuore al Signore: «Sarà contento di noi solo se avremo cura di servirlo bene nelle cose importanti e di rilievo come nelle piccole e insignificanti; sia con le une che con le altre, possiamo rapirgli il cuore [...].<br>I piccoli gesti quotidiani di carità, un mal di testa, un mal di denti, un lieve malessere, una stranezza del marito o della moglie, un vaso rotto, un dispetto, una smorfia, la perdita di un guanto, di un anello, di un fazzoletto; quel piccolo sforzo per andare a letto presto la sera e alzarsi al mattino di buon’ora per pregare, per fare la comunione; quella piccola vergogna che si prova a fare in pubblico un atto di devozione; a farla breve, tutte le piccole contrarietà accettate e abbracciate con amore fanno infinitamente piacere alla Bontà divina».[^2024-10-24_fi-enc-din-ftn180]<br>Ma, in definitiva, la chiave della nostra risposta all’amore del Cuore di Cristo è l’amore per il prossimo: «un amore stabile, costante, immutabile, che, non soffermandosi sulle inezie, né sulle qualità o sulle condizioni delle persone, non è soggetto a cambiamenti o ad antipatie.<br>[...] Nostro Signore ci ama senza interruzione, sopporta i nostri difetti come le nostre imperfezioni; dobbiamo quindi fare lo stesso nei confronti dei nostri fratelli, senza mai stancarci di sopportarli».[^2024-10-24_fi-enc-din-ftn181] `class: paragrafoNorm`


###### 179.

San Charles de Foucauld voleva imitare Gesù, vivere come Lui, agire come Lui agiva, fare sempre ciò che Gesù avrebbe fatto al suo posto.<br>Per realizzare pienamente questo obiettivo, aveva bisogno di conformarsi ai sentimenti del Cuore di Cristo.<br>Così compare ancora una volta l’espressione “amore per amore”, quando dice: «Desiderio di sofferenze per rendergli amore per amore; [...] per partecipare al suo compito offrirmi con lui, nonostante il nulla che sono, come sacrificio, come vittima, per la **Santificazione degli uomini».[^2024-10-24_fi-enc-din-ftn182]<br>Il desiderio di portare l’amore di Gesù, il suo impegno missionario tra i più poveri e dimenticati della terra, lo condusse ad assumere come motto *Iesus Caritas*, con il simbolo del Cuore di Cristo sormontato da una croce.[^2024-10-24_fi-enc-din-ftn183]<br>Non è stata una decisione superficiale: «Con tutte le mie forze cerco di mostrare, di provare a questi poveri fratelli sviati che la nostra religione è tutta carità, tutta fraternità, che il suo emblema è un Cuore».[^2024-10-24_fi-enc-din-ftn184]<br>Ed il suo desiderio era di stabilirsi con altri fratelli «in Marocco nel nome del Cuore di Gesù».[^2024-10-24_fi-enc-din-ftn185]<br>In tal modo la loro opera evangelizzatrice sarebbe stata un’irradiazione: «La carità deve irradiare dalle fraternità, come irradia dal cuore di Gesù».[^2024-10-24_fi-enc-din-ftn186]<br>Questo desiderio lo ha reso a poco a poco un fratello universale, perché, lasciandosi plasmare dal Cuore di Cristo, voleva ospitare nel suo cuore fraterno tutta l’umanità sofferente: «Il nostro cuore, come quello della Chiesa, come quello di Gesù, deve abbracciare tutti gli uomini».[^2024-10-24_fi-enc-din-ftn187]<br>«L’amore del Cuore di Gesù per gli uomini, questo amore che Egli manifesta nella sua Passione, ecco quello che dobbiamo avere per tutti gli esseri umani».[^2024-10-24_fi-enc-din-ftn188] `class: paragrafoNorm`


###### 180.

Don Huvelin, direttore spirituale di **San Charles de Foucauld, diceva che «quando nostro Signore vive in un cuore, gli dà questi sentimenti, e questo cuore si abbassa verso i piccoli.<br>Tale era la disposizione del cuore di un Vincenzo de’ Paoli.<br>[...] Quando nostro Signore vive nell’anima di un sacerdote lo inclina verso i poveri».[^2024-10-24_fi-enc-din-ftn189]<br>È importante notare come questa dedizione di **San Vincenzo, che Don Huvelin descrive, fosse pure alimentata dalla devozione al Cuore di Cristo.<br>Vincenzo esortava ad attingere “al cuore di Nostro Signore qualche parola di consolazione per il povero malato”.[^2024-10-24_fi-enc-din-ftn190]<br>Perché questo si realizzi, è necessario che il proprio cuore sia stato trasformato dall’amore e dalla mitezza del Cuore di Cristo, e **San Vincenzo ripeteva molto questa convinzione nelle sue prediche e nei suoi consigli, tanto da farla diventare un elemento di spicco delle Costituzioni della sua Congregazione: «Tutti porranno anche il massimo impegno nell’imparare questa lezione insegnataci da Gesù: “Imparate da me che sono mite e umile di cuore”; tenendo conto che, come dice Egli stesso, con la mitezza si possiede la terra, perché con la pratica di questa virtù si guadagnano i cuori degli uomini per convertirli a Dio, ciò che non possono ottenere quanti si comportano con il prossimo in maniera dura e aspra».[^2024-10-24_fi-enc-din-ftn191]<br><br>La riparazione: costruire sulle rovine `class: paragrafoNorm`


###### 181.

Tutto questo ci permette di comprendere, alla luce della Parola di Dio, quale significato dobbiamo dare alla “riparazione” offerta al Cuore di Cristo, che cosa il Signore si aspetta veramente che noi ripariamo con l’aiuto della sua grazia.<br>Si è discusso molto a tale riguardo, ma [[Scheda 264° papa - Giovanni Paolo II|San Giovanni Paolo II]] ha offerto una risposta chiara per orientare noi cristiani di oggi verso uno spirito di riparazione più in sintonia con il Vangelo.<br><br>*Significato sociale della riparazione al Cuore di Cristo* `class: paragrafoNorm`


###### 182.

[[Scheda 264° papa - Giovanni Paolo II|San Giovanni Paolo II]] ha spiegato che, offrendoci insieme al Cuore di Cristo, «sulle rovine accumulate dall’odio e dalla violenza, potrà essere costruita la civiltà dell’amore tanto desiderato, il regno del cuore di Cristo»; questo implica certamente che siamo in grado di «unire all’amore filiale verso Dio l’amore del prossimo»; ebbene, «questa è la vera riparazione chiesta dal Cuore del Salvatore».[^2024-10-24_fi-enc-din-ftn192]<br>Insieme a Cristo, sulle rovine che noi lasciamo in questo mondo con il nostro peccato, siamo chiamati a costruire una nuova civiltà dell’amore.<br>Questo vuol dire riparare come il Cuore di Cristo si aspetta da noi.<br>In mezzo al disastro lasciato dal male, il Cuore di Cristo ha voluto avere bisogno della nostra collaborazione per ricostruire il bene e la bellezza. `class: paragrafoNorm`


###### 183.

È certo che ogni peccato danneggia la Chiesa e la società, per cui «a ciascun peccato si può attribuire [...] il carattere di peccato sociale», anche se questo vale soprattutto per alcuni peccati che «costituiscono, per il loro oggetto stesso, un’aggressione diretta al prossimo».[^2024-10-24_fi-enc-din-ftn193]<br>[[Scheda 264° papa - Giovanni Paolo II|San Giovanni Paolo II]] ha spiegato che la ripetizione di questi peccati contro gli altri finisce molte volte per consolidare una “struttura di peccato” che influisce sullo sviluppo dei popoli.[^2024-10-24_fi-enc-din-ftn194]<br>Ciò fa spesso parte di una mentalità dominante che considera normale o razionale quello che in realtà è solo egoismo e indifferenza.<br>Tale fenomeno si può definire alienazione sociale: «È alienata la società che, nelle sue forme di organizzazione sociale, di produzione e di consumo, rende più difficile la realizzazione di questo dono ed il costituirsi di questa solidarietà interumana».[^2024-10-24_fi-enc-din-ftn195]<br>Non è solo una norma morale ciò che ci spinge a resistere a queste strutture sociali alienate, a metterle a nudo e a propiziare un dinamismo sociale che ripristini e costruisca il bene, ma è la stessa «conversione del cuore» che «impone l’obbligo»[^2024-10-24_fi-enc-din-ftn196] di riparare tali strutture.<br>È la nostra risposta al Cuore amante di Gesù Cristo che ci insegna ad amare. `class: paragrafoNorm`


###### 184.

Proprio perché la riparazione evangelica possiede questo forte significato sociale, i nostri atti di amore, di servizio, di riconciliazione, per essere effettivamente riparatori, richiedono che Cristo li solleciti, li motivi, li renda possibili.<br>Diceva ancora [[Scheda 264° papa - Giovanni Paolo II|San Giovanni Paolo II]] che per costruire la civiltà dell’amore l’umanità di oggi ha bisogno del Cuore di Cristo.[^2024-10-24_fi-enc-din-ftn197]<br>La riparazione cristiana non può essere intesa solo come un insieme di opere esteriori, che pure sono indispensabili e talvolta ammirevoli.<br>Essa esige una spiritualità, un’anima, un senso che le conferiscano forza, slancio e creatività instancabile.<br>Ha bisogno della vita, del fuoco e della luce che vengono dal Cuore di Cristo.<br><br>*Riparare i cuori feriti* `class: paragrafoNorm`


###### 185.

Del resto, una riparazione meramente esteriore non basta né al mondo né al Cuore di Cristo.<br>Se ognuno pensa ai propri peccati e alle loro conseguenze sugli altri, scoprirà che riparare il danno fatto a questo mondo implica anche il desiderio di riparare i cuori feriti, dove si è procurato il danno più profondo, la ferita più dolorosa. `class: paragrafoNorm`


###### 186.

Uno spirito di riparazione «ci invita a sperare che ogni ferita possa essere guarita, anche se è profonda.<br>Una riparazione completa a volte sembra impossibile, quando beni o persone care vengono persi definitivamente o quando certe situazioni sono diventate irreversibili.<br>Ma l’intenzione di riparare e di farlo concretamente è essenziale per il processo di riconciliazione e il ritorno della pace nel cuore».[^2024-10-24_fi-enc-din-ftn198]<br><br>*La bellezza di chiedere perdono* `class: paragrafoNorm`


###### 187.

La buona intenzione non basta; è indispensabile un dinamismo interiore di desiderio che provochi conseguenze esterne.<br>In sostanza, «la riparazione, per essere cristiana, per toccare il cuore della persona offesa e non essere un semplice atto di giustizia commutativa, presuppone due atteggiamenti impegnativi: riconoscersi colpevole e chiedere perdono.<br>[...] È da questo onesto riconoscimento del male arrecato al fratello, e dal sentimento profondo e sincero che l’amore è stato ferito, che nasce il desiderio di riparare».[^2024-10-24_fi-enc-din-ftn199] `class: paragrafoNorm`


###### 188.

Non si deve pensare che riconoscere il proprio peccato davanti agli altri sia qualcosa di degradante o dannoso per la nostra dignità umana.<br>Al contrario, è smettere di mentire a sé stessi, è riconoscere la propria storia così com’è, segnata dal peccato, soprattutto quando abbiamo fatto del male ai nostri fratelli: «Accusare sé stessi fa parte della saggezza cristiana.<br>[...] Questo piace al Signore, perché il Signore accoglie il cuore contrito».[^2024-10-24_fi-enc-din-ftn200] `class: paragrafoNorm`


###### 189.

Fa parte di questo spirito di riparazione l’abitudine di chiedere perdono ai fratelli, che rappresenta una grande nobiltà in mezzo alla nostra fragilità.<br>Chiedere perdono è un modo di guarire le relazioni perché «riapre il dialogo e manifesta la volontà di ristabilire il legame nella carità fraterna.<br>[...] Tocca il cuore del fratello, lo consola e suscita in lui l’accoglienza del perdono richiesto».<br>Così, «se l’irreparabile non può essere completamente riparato, l’amore può sempre rinascere, rendendo sopportabile la ferita».[^2024-10-24_fi-enc-din-ftn201] `class: paragrafoNorm`


###### 190.

Un cuore capace di compunzione può crescere nella fraternità e nella solidarietà, perché «chi non piange regredisce, invecchia dentro, mentre chi raggiunge una preghiera più semplice e intima, fatta di adorazione e commozione davanti a Dio, quello matura.<br>Si lega sempre meno a sé stesso e più a Cristo, e diventa povero in spirito.<br>In tal modo si sente più vicino ai poveri, i prediletti di Dio».[^2024-10-24_fi-enc-din-ftn202]<br>Di conseguenza, nasce un autentico spirito di riparazione, perché «chi si compunge nel cuore si sente più fratello di tutti i peccatori del mondo, si sente più fratello, senza parvenza di superiorità o asprezza di giudizio, ma sempre con il desiderio di amare e riparare».[^2024-10-24_fi-enc-din-ftn203]<br>Questa solidarietà generata dalla compunzione rende allo stesso tempo possibile la riconciliazione.<br>La persona capace di compunzione, «anziché adirarsi e scandalizzarsi per il male commesso dai fratelli, piange per i loro peccati.<br>Non si scandalizza.<br>Avviene una sorta di ribaltamento, dove la tendenza naturale a essere indulgenti con sé stessi e inflessibili con gli altri si capovolge e, per grazia di Dio, si diventa fermi con sé stessi e misericordiosi con gli altri».[^2024-10-24_fi-enc-din-ftn204]<br><br>La riparazione: un prolungamento per il Cuore di Cristo `class: paragrafoNorm`


###### 191.

C’è un altro modo complementare di intendere la riparazione, che ci permette di collocarla in un rapporto ancora più diretto con il Cuore di Cristo, senza escludere da questa riparazione l’impegno concreto verso i nostri fratelli e sorelle di cui abbiamo parlato. `class: paragrafoNorm`


###### 192.

In un altro contesto ho affermato che «in qualche modo, Egli [Dio] ha voluto limitare sé stesso» e «molte cose che noi consideriamo mali, pericoli o fonti di sofferenza, fanno parte in realtà dei dolori del parto, che ci stimolano a collaborare con il Creatore».[^2024-10-24_fi-enc-din-ftn205]<br>La nostra collaborazione può permettere alla potenza e all’amore di Dio di diffondersi nella nostra vita e nel mondo, mentre il rifiuto o l’indifferenza possono impedirlo.<br>Alcune espressioni bibliche lo esprimono metaforicamente, come quando il Signore reclama: «Se vuoi davvero ritornare, Israele, a me dovrai ritornare» (*<span class="BibleRef">[[Ger 4,1|Ger 4,1]]</span>*).<br>O quando dice, di fronte al rifiuto del suo popolo: «Il mio cuore si commuove dentro di me, il mio intimo freme di compassione» (*<span class="BibleRef">[[Os 11,8|Os 11,8]]</span>*). `class: paragrafoNorm`


###### 193.

Benché non sia possibile parlare di una nuova sofferenza del Cristo glorioso, «il Mistero pasquale di Cristo [...] e tutto ciò che Cristo è, tutto ciò che ha compiuto e sofferto per tutti gli uomini, partecipa dell’eternità divina e perciò abbraccia tutti i tempi e in essi è reso presente».[^2024-10-24_fi-enc-din-ftn206]<br>Possiamo invece dire che Egli stesso ha accettato di limitare la gloria espansiva della sua risurrezione, di contenere la diffusione del suo immenso e ardente amore per lasciare spazio alla nostra libera cooperazione con il suo Cuore.<br>Questo è tanto reale che il nostro rifiuto lo ferma in tale impulso di donazione, così come la nostra fiducia e l’offerta di noi stessi apre uno spazio, offre un canale libero da ostacoli all’effusione del suo amore.<br>Il nostro rifiuto o la nostra indifferenza limitano gli effetti della sua potenza e la fecondità del suo amore in noi.<br>Se non trova in me fiducia e apertura, il suo amore viene privato – perché Lui stesso così ha voluto – del suo prolungamento nella mia vita, che è unica e irripetibile, e nel mondo in cui mi chiama a renderlo presente.<br>Ciò non deriva da una sua fragilità, ma dalla sua infinita libertà, dalla sua paradossale potenza e dalla perfezione del suo amore per ciascuno di noi.<br>Quando l’onnipotenza di Dio si mostra nella debolezza della nostra libertà, «soltanto la fede può riconoscerla».[^2024-10-24_fi-enc-din-ftn207] `class: paragrafoNorm`


###### 194.

Infatti, **Santa Margherita Maria racconta che, in una delle manifestazioni di Cristo, Egli le parlò del suo Cuore appassionato d’amore per noi, che «non potendo più contenere in sé stesso le fiamme del suo ardente Amore, sente il bisogno di diffonderle».[^2024-10-24_fi-enc-din-ftn208]<br>Dal momento che il Signore, che tutto può, nella sua divina libertà ha voluto avere bisogno di noi, la riparazione si intende come rimuovere gli ostacoli che poniamo all’espansione dell’amore di Cristo nel mondo con le nostre mancanze di fiducia, gratitudine e dedizione.<br><br>*L’offerta all’Amore* `class: paragrafoNorm`


###### 195.

Per riflettere meglio su questo mistero, ci viene nuovamente in aiuto la luminosa spiritualità di **Santa Teresa di Gesù Bambino.<br>Ella sapeva che alcune persone avevano sviluppato una forma estrema di riparazione, con la buona volontà di donarsi per gli altri, che consisteva nell’offrirsi come una sorta di “parafulmine” affinché si realizzasse la giustizia divina: «Pensavo alle anime che si offrono come vittime alla Giustizia di Dio allo scopo di stornare e di attirare su di sé i castighi riservati ai colpevoli».[^2024-10-24_fi-enc-din-ftn209]<br>Ma, per quanto ammirevole potesse sembrare tale offerta, lei non ne era troppo convinta: «Io ero lontana dal sentirmi portata a farla».[^2024-10-24_fi-enc-din-ftn210]<br>Questa insistenza sulla giustizia divina alla fine induceva a pensare che il sacrificio di Cristo fosse incompleto o parzialmente efficace, o che la sua misericordia non fosse sufficientemente intensa. `class: paragrafoNorm`


###### 196.

Con la sua intuizione spirituale **Santa Teresa ha scoperto che c’è un altro modo di offrire sé stessi, in cui non è necessario saziare la giustizia divina, ma permettere all’amore infinito del Signore di diffondersi senza ostacoli: «O mio Dio!<br>Il tuo amore disprezzato deve restare nel tuo Cuore?<br>Mi sembra che se tu trovassi anime che si offrono come Vittime di olocausto al tuo Amore, tu le consumeresti rapidamente; mi sembra che saresti felice di non comprimere affatto i torrenti di infinite tenerezze che sono in te».[^2024-10-24_fi-enc-din-ftn211] `class: paragrafoNorm`


###### 197.

Non c’è nulla da aggiungere all’unico sacrificio redentore di Cristo, ma è vero che il rifiuto della nostra libertà non permette al Cuore di Cristo di dilatare in questo mondo le sue “ondate di infinita tenerezza”.<br>Ed è così perché il Signore stesso vuole rispettare tale possibilità.<br>È questo, più che la giustizia divina, a turbare il cuore di **Santa Teresa di Gesù Bambino, poiché per lei la giustizia si comprende solo alla luce dell’amore.<br>Abbiamo visto che ella adorava tutte le perfezioni divine attraverso la misericordia, e così le vedeva trasfigurate, raggianti d’amore.<br>Diceva: «Perfino la Giustizia (e forse anche più di ogni altra) mi sembra rivestita d’amore».[^2024-10-24_fi-enc-din-ftn212] `class: paragrafoNorm`


###### 198.

Nasce così il suo atto di offerta, non alla giustizia divina, ma all’Amore misericordioso: «Mi offro come vittima d’olocausto al tuo Amore misericordioso, supplicandoti di consumarmi senza posa, lasciando traboccare nella mia anima le onde di infinita tenerezza che sono racchiuse in te, così che io diventi Martire del tuo Amore, o mio Dio!».[^2024-10-24_fi-enc-din-ftn213]<br>È importante notare che non si tratta solo di permettere al Cuore di Cristo di diffondere la bellezza del suo amore nel nostro cuore, attraverso una fiducia totale, ma anche che attraverso la propria vita raggiunga gli altri e trasformi il mondo: «Nel Cuore della Chiesa, mia Madre, sarò l’Amore!<br>[...] Così il mio sogno sarà realizzato».[^2024-10-24_fi-enc-din-ftn214]<br>I due aspetti sono inseparabilmente uniti. `class: paragrafoNorm`


###### 199.

Il Signore ha accettato la sua offerta.<br>Infatti, qualche tempo dopo lei stessa manifestò un amore intenso per gli altri e affermò che proveniva dal Cuore di Cristo che si prolungava attraverso di lei.<br>Così diceva a sua sorella Leonia: «Ti amo mille volte più teneramente di quanto si amino le sorelle comuni, poiché posso amarti con il Cuore del nostro Sposo celeste».[^2024-10-24_fi-enc-din-ftn215]<br>E qualche tempo dopo disse a Maurice Bellière: «Come vorrei farle comprendere la tenerezza del Cuore di Gesù, ciò che si aspetta da lei!».[^2024-10-24_fi-enc-din-ftn216]<br><br>*Integrità e armonia* `class: paragrafoNorm`


###### 200.

Sorelle e fratelli, propongo che sviluppiamo questa forma di riparazione, che è, in ultima analisi, offrire al Cuore di Cristo una nuova possibilità di diffondere in questo mondo le fiamme della sua ardente tenerezza.<br>Se è vero che la riparazione implica il desiderio di risarcire gli oltraggi in qualsiasi modo recati all’Amore increato, per dimenticanza o per offesa,[^2024-10-24_fi-enc-din-ftn217] il modo più appropriato è che il nostro amore offra al Signore una possibilità di espandersi in cambio di quelle volte in cui è stato rifiutato o negato.<br>Questo avviene se si va oltre la semplice “consolazione” a Cristo di cui abbiamo parlato nel capitolo precedente, e si traduce in atti di amore fraterno con cui curiamo le ferite della Chiesa e del mondo.<br>In tal modo offriamo nuove espressioni alla forza restauratrice del Cuore di Cristo. `class: paragrafoNorm`


###### 201.

Le rinunce e le sofferenze richieste da questi atti d’amore per il prossimo ci uniscono alla passione di Cristo, e soffrendo con Cristo in «quella mistica crocifissione di cui parla l’Apostolo, tanto più copiosi frutti di propiziazione e di espiazione raccoglieremo per noi e per gli altri».[^2024-10-24_fi-enc-din-ftn218]<br>Solo Cristo salva con il suo sacrificio sulla croce per noi, solo Lui redime, perché c’è «un solo Dio e un solo mediatore tra Dio e gli uomini, l’uomo Cristo Gesù, che ha dato se stesso in riscatto per tutti» (*1 Tm* 2,5-6).<br>La riparazione che offriamo è una partecipazione liberamente accettata al suo amore redentore e al suo unico sacrificio.<br>Così diamo compimento «a ciò che, dei patimenti di Cristo, manca nella [nostra] carne, a favore del suo corpo che è la Chiesa» (*<span class="BibleRef">[[Col 1,24|Col 1,24]]</span>*), ed è Cristo stesso che prolunga attraverso di noi gli effetti della sua totale donazione per amore. `class: paragrafoNorm`


###### 202.

Le sofferenze hanno spesso a che fare con il nostro ego ferito, ma è proprio l’umiltà del Cuore di Cristo che ci mostra la via dell’abbassamento.<br>Dio ha voluto venire a noi annientandosi, facendosi piccolo.<br>Già lo insegna l’Antico Testamento attraverso varie metafore che mostrano un Dio che entra nelle piccolezze della storia e si lascia rifiutare dal suo popolo.<br>Il suo amore si mescola alla vita quotidiana del popolo amato e si fa mendicante di una risposta, come se chiedesse il permesso di mostrare la sua gloria.<br>D’altra parte, «forse una sola volta, con parole sue, il Signore Gesù si è richiamato al proprio cuore.<br>E ha messo in evidenza questo unico tratto: “mitezza e umiltà”.<br>Come se volesse dire che solo con questa via vuole conquistare l’uomo».[^2024-10-24_fi-enc-din-ftn219]<br>Quando Cristo ha detto: «Imparate da me, che sono mite e umile di cuore» (*<span class="BibleRef">[[Mt 11,29|Mt 11,29]]</span>*) ci ha indicato che «per esprimersi ha bisogno della nostra piccolezza, del nostro abbassarci».[^2024-10-24_fi-enc-din-ftn220] `class: paragrafoNorm`


###### 203.

In ciò che abbiamo detto è importante notare diversi aspetti inseparabili, perché queste azioni di amore verso il prossimo, con tutte le rinunce, le abnegazioni, le sofferenze e le fatiche che comportano, compiono tale funzione quando sono alimentate dalla carità di Cristo stesso.<br>Egli ci permette di amare come Lui ha amato e così Egli stesso ama e serve attraverso di noi.<br>Se da un lato sembra rimpicciolirsi, annientarsi, perché ha voluto mostrare il suo amore mediante i nostri gesti, dall’altro, nelle più semplici opere di misericordia, il suo Cuore viene glorificato e manifesta tutta la sua grandezza.<br>Un cuore umano che fa spazio all’amore di Cristo attraverso la fiducia totale e gli permette di espandersi nella propria vita con il suo fuoco, diventa capace di amare gli altri come Cristo, facendosi piccolo e vicino a tutti.<br>Così Cristo sazia la propria sete e diffonde gloriosamente in noi e attraverso di noi le fiamme della sua tenerezza ardente.<br>Notiamo la bella armonia che c’è in tutto questo. `class: paragrafoNorm`


###### 204.

Infine, per comprendere questa devozione in tutta la sua ricchezza, è necessario aggiungere, riprendendo quanto detto sulla sua dimensione trinitaria, che la riparazione di Cristo come essere umano si offre al Padre mediante l’opera dello Spirito **Santo in noi.<br>Pertanto, la nostra riparazione al Cuore di Cristo è rivolta in ultima analisi al Padre, che si compiace di vederci uniti a Cristo quando ci offriamo attraverso di Lui, con Lui e in Lui.<br><br>Far innamorare il mondo `class: paragrafoNorm`


###### 205.

La proposta cristiana è attraente quando può essere vissuta e manifestata integralmente: non come semplice rifugio in sentimenti religiosi o in riti sfarzosi.<br>Che culto sarebbe per Cristo se ci accontentassimo di un rapporto individuale senza interesse per aiutare gli altri a soffrire meno e a vivere meglio?<br>Potrà forse piacere al Cuore che ha tanto amato se rimaniamo in un’esperienza religiosa intima, senza conseguenze fraterne e sociali?<br>Siamo onesti e leggiamo la Parola di Dio nella sua interezza.<br>Ma per questo stesso motivo diciamo che non si tratta nemmeno di una promozione sociale priva di significato religioso, che alla fine sarebbe volere per l’uomo meno di quello che Dio vuole dargli.<br>Ecco perché dobbiamo concludere questo capitolo ricordando la dimensione missionaria del nostro amore per il Cuore di Cristo. `class: paragrafoNorm`


###### 206.

[[Scheda 264° papa - Giovanni Paolo II|San Giovanni Paolo II]], oltre a parlare della dimensione sociale della devozione al Cuore di Cristo, ha fatto riferimento alla «riparazione, che è cooperazione apostolica alla salvezza del mondo».[^2024-10-24_fi-enc-din-ftn221]<br>Allo stesso modo, la consacrazione al Cuore di Cristo «è da accostare all’azione missionaria della Chiesa stessa, perché risponde al desiderio del Cuore di Gesù di propagare nel mondo, attraverso le membra del suo Corpo, la sua dedizione totale al Regno».[^2024-10-24_fi-enc-din-ftn222]<br>Di conseguenza, attraverso i cristiani, «l’amore sarà riversato nei cuori degli uomini, perché si edifichi il corpo di Cristo che è la Chiesa e si costruisca anche una società di giustizia, pace e fratellanza».[^2024-10-24_fi-enc-din-ftn223] `class: paragrafoNorm`


###### 207.

Il prolungamento delle fiamme d’amore del Cuore di Cristo avviene anche nell’opera missionaria della Chiesa, che porta l’annuncio dell’amore di Dio manifestato in Cristo.<br>San Vincenzo de’ Paoli lo insegnava molto bene quando invitava i suoi discepoli a chiedere al Signore «questo cuore, questo cuore che ci faccia andare dovunque, questo cuore del Figlio di Dio, cuore di Nostro Signore, [...] che ci disponga ad andare, come egli andrebbe [...] ed invia anche noi come loro [gli apostoli] a portare dovunque il fuoco».[^2024-10-24_fi-enc-din-ftn224] `class: paragrafoNorm`


###### 208.

San Paolo VI, rivolgendosi alle Congregazioni che diffondono la devozione al Sacro Cuore, ricordava che «non vi è dubbio che l’impegno pastorale e lo zelo missionario arderanno in maniera vivissima, se, sacerdoti e fedeli, al fine di propagare la gloria di Dio, contempleranno l’esempio dell’amore eterno che Cristo ci ha mostrato, e rivolgeranno i loro sforzi per rendere partecipi tutti gli uomini delle imperscrutabili ricchezze di Cristo».[^2024-10-24_fi-enc-din-ftn225]<br>Alla luce del Sacro Cuore, la missione diventa una questione d’amore, e il rischio più grande in questa missione è che si dicano e si facciano molte cose, ma non si riesca a provocare il felice incontro con l’amore di Cristo che abbraccia e che salva. `class: paragrafoNorm`


###### 209.

La missione, intesa nella prospettiva di irradiare l’amore del Cuore di Cristo, richiede missionari innamorati, che si lascino ancora conquistare da Cristo e che non possano fare a meno di trasmettere questo amore che ha cambiato la loro vita.<br>Perciò li addolora perdere tempo a discutere di questioni secondarie o a imporre verità e regole, perché la loro preoccupazione principale è comunicare quello che vivono e, soprattutto, che gli altri possano percepire la bontà e la bellezza dell’Amato attraverso i loro poveri sforzi.<br>Non è ciò che accade a qualsiasi innamorato?<br>Vale la pena di prendere ad esempio le parole con cui Dante Alighieri, innamorato, cercava di esprimere questa logica:<br><br>«Io dico che pensando il suo valore  Amor sì dolce mi si fa sentire,  che s’io allora non perdessi ardire,  farei parlando innamorar la gente».[^2024-10-24_fi-enc-din-ftn226] `class: paragrafoNorm`


###### 210.

Parlare di Cristo, con la testimonianza o la parola, in modo tale che gli altri non debbano fare un grande sforzo per amarlo, questo è il desiderio più grande di un missionario dell’anima.<br>Non c’è proselitismo in questa dinamica d’amore: le parole dell’innamorato non disturbano, non impongono, non forzano, solamente portano gli altri a chiedersi come sia possibile un tale amore.<br>Con il massimo rispetto per la libertà e la dignità dell’altro, l’innamorato semplicemente spera che gli sia permesso di raccontare questa amicizia che riempie la sua vita. `class: paragrafoNorm`


###### 211.

Cristo ti chiede, senza venir meno alla prudenza e al rispetto, di non vergognarti di riconoscere la tua amicizia con Lui.<br>Ti chiede di avere il coraggio di raccontare agli altri che è un bene per te averlo incontrato: «Chiunque mi riconoscerà davanti agli uomini, anch’io lo riconoscerò davanti al Padre mio che è nei cieli» (*<span class="BibleRef">[[Mt 10,32|Mt 10,32]]</span>*).<br>Ma per il cuore innamorato non è un obbligo, è una necessità difficile da contenere: «Guai a me se non annuncio il Vangelo» (*1 Cor* 9,16).<br>«Nel mio cuore c’era come un fuoco ardente, trattenuto nelle mie ossa; mi sforzavo di contenerlo, ma non potevo» (*<span class="BibleRef">[[Ger 20,9|Ger 20,9]]</span>*).<br><br>*In comunione di servizio* `class: paragrafoNorm`


###### 212.

Non si deve pensare a questa missione di comunicare Cristo come se fosse solo una cosa tra me e Lui.<br>La si vive in comunione con la propria comunità e con la Chiesa.<br>Se ci allontaniamo dalla comunità, ci allontaneremo anche da Gesù.<br>Se la dimentichiamo e non ci preoccupiamo per essa, la nostra amicizia con Gesù si raffredderà.<br>Non va mai dimenticato questo segreto.<br>L’amore per i fratelli della propria comunità – religiosa, parrocchiale, diocesana – è come un carburante che alimenta la nostra amicizia con Gesù.<br>Gli atti d’amore verso i fratelli di comunità possono essere il modo migliore, o talvolta l’unico possibile, di esprimere agli altri l’amore di Gesù Cristo.<br>L’ha detto il Signore stesso: «Da questo tutti sapranno che siete miei discepoli: se avrete amore gli uni per gli altri» (*<span class="BibleRef">[[Gv 13,35|Gv 13,35]]</span>*). `class: paragrafoNorm`


###### 213.

È un amore che diventa servizio comunitario.<br>Non mi stanco di ricordare che Gesù l’ha detto con grande chiarezza: «Tutto quello che avete fatto a uno solo di questi miei fratelli più piccoli, l’avete fatto a me» (*<span class="BibleRef">[[Mt 25,40|Mt 25,40]]</span>*).<br>Egli ti propone di trovarlo anche lì, in ogni fratello e in ogni sorella, soprattutto nei più poveri, disprezzati e abbandonati della società.<br>Che bell’incontro! `class: paragrafoNorm`


###### 214.

Pertanto, se ci dedichiamo ad aiutare qualcuno, non significa che ci dimentichiamo di Gesù.<br>Al contrario, lo troviamo in un altro modo.<br>E quando cerchiamo di sollevare e guarire qualcuno, Gesù è lì accanto a noi.<br>Infatti, è bene ricordare che quando mandò i suoi discepoli in missione «il Signore agiva insieme con loro» (*<span class="BibleRef">[[Mc 16,20|Mc 16,20]]</span>*).<br>Egli è lì, lavora, lotta e fa del bene con noi.<br>In modo misterioso, è il suo amore che si manifesta attraverso il nostro servizio, è Lui stesso che parla al mondo in quel linguaggio che a volte non può avere parole. `class: paragrafoNorm`


###### 215.

Egli ti manda a diffondere il bene e ti spinge da dentro.<br>Per questo ti chiama con una vocazione di servizio: farai del bene come medico, come madre, come insegnante, come sacerdote.<br>Ovunque tu sia, potrai sentire che Lui ti chiama e ti manda a vivere questa missione sulla terra.<br>Egli stesso ci dice: «Vi mando» (*<span class="BibleRef">[[Lc 10,3|Lc 10,3]]</span>*).<br>Questo fa parte dell’amicizia con Lui.<br>Perciò, affinché tale amicizia maturi, bisogna che ti lasci mandare da Lui a compiere una missione in questo mondo, con fiducia, con generosità, con libertà, senza paure.<br>Se ti chiudi nelle tue comodità, questo non ti darà sicurezza, i timori, le tristezze, le angosce appariranno sempre.<br>Chi non compie la propria missione su questa terra non può essere felice, è frustrato.<br>Quindi è meglio che ti lasci inviare, che ti lasci condurre da Lui dove vuole.<br>Non dimenticare che Lui ti accompagna.<br>Non ti getta nell’abisso e ti lascia abbandonato alle tue forze.<br>Lui ti spinge e ti accompagna.<br>L’ha promesso e lo fa: «Io sono con voi tutti i giorni» (*<span class="BibleRef">[[Mt 28,20|Mt 28,20]]</span>*). `class: paragrafoNorm`


###### 216.

In qualche modo devi essere missionario, missionaria, come lo furono gli apostoli di Gesù e i primi discepoli, che andarono ad annunciare l’amore di Dio, andarono a raccontare che Cristo è vivo e vale la pena di conoscerlo.<br>Santa Teresa di Gesù Bambino lo viveva come elemento imprescindibile della sua offerta all’Amore misericordioso: «Volevo dar da bere al mio Amato e io stessa mi sentivo divorata dalla sete delle anime».[^2024-10-24_fi-enc-din-ftn227]<br>Questa è anche la tua missione.<br>Ognuno la compie a modo suo, e tu vedrai come potrai essere missionario, missionaria.<br>Gesù lo merita.<br>Se ne avrai il coraggio, Lui ti illuminerà.<br>Ti accompagnerà e ti rafforzerà, e vivrai un’esperienza preziosa che ti farà molto bene.<br>Non importa se riuscirai a vedere dei risultati, questo lascialo al Signore che lavora nel segreto dei cuori, ma non smettere di vivere la gioia di cercare di comunicare l’amore di Cristo agli altri.<br><br>CONCLUSIONE `class: paragrafoNorm`


###### 217.

Ciò che questo documento esprime ci permette di scoprire che quanto è scritto nelle Encicliche sociali *Laudato si’* e *Fratelli tutti* non è estraneo al nostro incontro con l’amore di Gesù Cristo, perché, abbeverandoci a questo amore, diventiamo capaci di tessere legami fraterni, di riconoscere la dignità di ogni essere umano e di prenderci cura insieme della nostra casa comune. `class: paragrafoNorm`


###### 218.

Oggi tutto si compra e si paga, e sembra che il senso stesso della dignità dipenda da cose che si ottengono con il potere del denaro.<br>Siamo spinti solo ad accumulare, consumare e distrarci, imprigionati da un sistema degradante che non ci permette di guardare oltre i nostri bisogni immediati e meschini.<br>L’amore di Cristo è fuori da questo ingranaggio perverso e Lui solo può liberarci da questa febbre in cui non c’è più spazio per un amore gratuito.<br>Egli è in grado di dare un cuore a questa terra e di reinventare l’amore laddove pensiamo che la capacità di amare sia morta per sempre. `class: paragrafoNorm`


###### 219.

Ne ha bisogno anche la Chiesa, per non sostituire l’amore di Cristo con strutture caduche, ossessioni di altri tempi, adorazione della propria mentalità, fanatismi di ogni genere che finiscono per prendere il posto dell’amore gratuito di Dio che libera, vivifica, fa gioire il cuore e nutre le comunità.<br>Dalla ferita del costato di Cristo continua a sgorgare quel fiume che non si esaurisce mai, che non passa, che si offre sempre di nuovo a chi vuole amare.<br>Solo il suo amore renderà possibile una nuova umanità. `class: paragrafoNorm`


###### 220.

Prego il Signore Gesù che dal suo Cuore **Santo scorrano per tutti noi fiumi di acqua viva per guarire le ferite che ci infliggiamo, per rafforzare la nostra capacità di amare e servire, per spingerci a imparare a camminare insieme verso un mondo giusto, solidale e fraterno.<br>Questo fino a quando celebreremo felicemente uniti il banchetto del Regno celeste.<br>Lì ci sarà Cristo risorto, che armonizzerà tutte le nostre differenze con la luce che sgorga incessantemente dal suo Cuore aperto.<br>Che sia sempre benedetto!
