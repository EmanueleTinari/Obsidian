---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Ai Fratelli delle Scuole Cristiane, Giovedì, 15 maggio 2025
giorno-doc: 15
mese-doc: 5
anno-doc: 2025
data-doc: 2025-05-15
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Ai_Fratelli_Scuole_Cristiane
  - Documenti_pontifici
aliases:
  - Ai Fratelli delle Scuole Cristiane
  - Discorso ai Fratelli delle Scuole Cristiane
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250515-fratelli-scuole-cristiane.html)"
creato: 2025/10/02 14:19:12
modificato: 2025/10/04 00:30:54
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Ai Fratelli delle Scuole Cristiane, Giovedì, 15 maggio 2025


Nel nome del Padre, del Figlio e dello Spirito Santo,<br>la pace sia con voi!<br>Eminenza,<br>cari fratelli e sorelle, benvenuti! `class: incipit`


Sono molto contento di ricevervi nel terzo centenario della promulgazione della **[[Bolla In apostolicae dignitatis solio]]**, con cui [[Scheda 245° papa - Benedetto XIII|Benedetto XIII]] approvò il vostro Istituto e la vostra Regola (26 gennaio 1725).<br>Esso coincide anche con il 75° anniversario della proclamazione, da parte di [[Scheda 260° papa - Pio XII|Pio XII]], di **San Giovanni Battista de La Salle** come “*Patrono celeste di tutti gli educatori*” (cfr. Lett. Ap. **[[Quod ait]]**, 15 maggio 1950: *AAS* 12, 1950, 631-632).<br><br>Dopo tre secoli, è bello constatare come la vostra presenza continui a portare con sé la freschezza di una ricca e vasta realtà educativa, con cui ancora, in varie parti del mondo, con entusiasmo, fedeltà e spirito di sacrificio, vi dedicate alla formazione dei giovani.<br><br>Proprio alla luce di queste ricorrenze, vorrei soffermarmi a riflettere con voi su due aspetti della vostra storia che ritengo importanti per tutti noi: l’*attenzione all’attualità* e la *dimensione ministeriale e missionaria dell’insegnamento* nella comunità.<br><br>Gli inizi della vostra opera parlano molto di “attualità”.<br>**San Giovanni Battista de La Salle** cominciò rispondendo alla richiesta di aiuto di un laico, Adriano Nyel, che faticava a tenere in piedi le sue “*scuole dei poveri*”.<br>Il vostro fondatore riconobbe nella sua richiesta di aiuto un segno di Dio, accettò la sfida e si mise al lavoro.<br>Così, al di là delle sue stesse intenzioni e aspettative, diede vita a un sistema d’insegnamento nuovo: quello delle *Scuole cristiane*, gratuite e aperte a chiunque.<br>Tra gli elementi innovativi da lui introdotti in questa rivoluzione pedagogica ricordiamo l’insegnamento rivolto alle classi e non più ai singoli alunni; l’adozione, come lingua didattica, al posto del latino, del francese, accessibile a tutti; le lezioni domenicali, a cui potevano partecipare anche i giovani costretti a lavorare nei giorni feriali; il coinvolgimento delle famiglie nei percorsi scolastici, secondo il principio del “triangolo educativo”, valido ancora oggi.<br>Così i problemi, man mano che si presentavano, invece di scoraggiarlo, lo hanno stimolato a cercare risposte creative e a inoltrarsi in sentieri nuovi e spesso inesplorati.<br><br>Tutto questo non può che farci pensare, suscitando anche in noi utili domande.<br>Quali sono, nel mondo giovanile dei nostri giorni, le sfide più urgenti da affrontare?<br>Quali i valori da promuovere?<br>Quali le risorse su cui contare?<br><br>I giovani del nostro tempo, come quelli di ogni epoca, sono un vulcano di vita, di energie, di sentimenti, di idee.<br>Lo si vede dalle cose meravigliose che sanno fare, in tanti campi.<br>Hanno però anche loro bisogno di aiuto, per far crescere in armonia tanta ricchezza e per superare ciò che, pur in modo diverso rispetto al passato, ne può ancora impedire il sano sviluppo.<br><br>Se, ad esempio, nel diciassettesimo secolo l’uso della lingua latina era per molti una barriera comunicativa insuperabile, oggi ci sono altri ostacoli da affrontare.<br>Pensiamo all’isolamento che provocano dilaganti modelli relazionali sempre più improntati a superficialità, individualismo e instabilità affettiva; alla diffusione di schemi di pensiero indeboliti dal relativismo; al prevalere di ritmi e stili di vita in cui non c’è abbastanza posto per l’ascolto, la riflessione e il dialogo, a scuola, in famiglia, a volte tra gli stessi coetanei, con la solitudine che ne deriva.<br><br>Si tratta di sfide impegnative, di cui però anche noi, come San Giovanni Battista de La Salle, possiamo fare altrettanti trampolini di lancio per esplorare vie, elaborare strumenti e adottare linguaggi nuovi, con cui continuare a toccare il cuore degli allievi, aiutandoli e spronandoli ad affrontare con coraggio ogni ostacolo per dare nella vita il meglio di sé, secondo i disegni di Dio.<br>È lodevole, in questo senso, l’attenzione che ponete, nelle vostre scuole, alla formazione dei docenti e alla realizzazione di comunità educanti in cui lo sforzo didattico è arricchito dall’apporto di tutti.<br>Vi incoraggio a continuare su queste strade.<br><br>Ma vorrei accennare a un altro aspetto della realtà lasalliana che ritengo importante: la *docenza* vissuta come *ministero e missione*, come *consacrazione* nella Chiesa.<br>**San Giovanni Battista de La Salle** non ha voluto che fra i maestri delle *Scuole cristiane* ci fossero sacerdoti, ma solo “fratelli”, perché ogni vostro sforzo fosse indirizzato, con l’aiuto di Dio, all’educazione degli alunni.<br>Amava dire: “*Il vostro altare è la cattedra*”, promuovendo così nella Chiesa del suo tempo una realtà fino ad allora sconosciuta: quella di insegnanti e catechisti *laici* investiti, nella comunità, di un vero e proprio “ministero”, secondo il principio di evangelizzare educando ed educare evangelizzando (cfr. [[Scheda 266° papa - Francesco|Francesco]], **[[Discorso ai partecipanti al Capitolo Generale dei Fratelli delle Scuole Cristiane]]**, 21 maggio 2022).<br><br>Così il carisma della scuola, che voi abbracciate con il quarto voto di insegnamento, oltre che un servizio alla società e una preziosa opera di carità, appare ancora oggi come una delle esplicitazioni più belle ed eloquenti di quel *munus* sacerdotale, profetico e regale che tutti abbiamo ricevuto nel Battesimo, come sottolineano i documenti del [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]].<br>Nelle vostre realtà educative, così, i religiosi rendono profeticamente visibile, attraverso la loro consacrazione, la ministerialità battesimale che sprona tutti (cfr. Costituzione dogmatica sulla Chiesa *[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art44" name="cos-lug_art44">44</span>.|Lumen gentium, 44]]*), ciascuno secondo il suo stato e i suoi compiti, senza differenze, a «*contribuire come membra vive* [..] *all’incremento della Chiesa e alla sua santificazione permanente*» (*[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art33" name="cos-lug_art33">33</span>.|Lumen gentium, 33]]*).<br><br>Per questo motivo mi auguro che le vocazioni alla consacrazione religiosa lasalliana crescano, che siano incoraggiate e promosse, nelle vostre scuole e fuori di esse, e che, in sinergia con tutte le altre componenti formative, contribuiscano a suscitare tra i giovani che le frequentano gioiosi e fecondi cammini di santità.<br><br>Grazie per ciò che fate!<br>Prego per voi e vi imparto la Benedizione apostolica, che volentieri estendo a tutta la Famiglia lasalliana. `class: paragrafoNorm`c


Sala Clementina, Giovedì, 15 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


