---
cssclasses: docVat
progr-doc: 29804
num-doc: 32
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Conclusione del mese di maggio, Sabato, 31 Maggio 2025
giorno-doc: 31
mese-doc: 5
anno-doc: 2025
data-doc: 2025-05-31
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Conclusione_mese_maggio
  - Documenti_pontifici
aliases:
  - Conclusione del mese di maggio
  - Discorso conclusione del mese di maggio
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250531-conclusione-mesemariano.html)"
creato: 2025/11/21 15:31:19
modificato: 2025/11/21 16:23:48
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Conclusione del mese di maggio, Sabato, 31 Maggio 2025


Cari fratelli e sorelle `class: incipit`


con gioia mi unisco a voi in questa Veglia di preghiera a conclusione del Mese di Maggio.<br>È un gesto di fede con cui in modo semplice e devoto ci riuniamo sotto il manto materno di Maria.<br>Quest’anno, poi, esso richiama alcuni aspetti importanti del Giubileo che stiamo celebrando: la lode, il cammino, la speranza e, soprattutto, la fede meditata e manifestata coralmente.<br><br>Avete recitato insieme il santo Rosario: preghiera, come ebbe a sottolineare [[Scheda 264° papa - Giovanni Paolo II|San Giovanni Paolo II]], dalla fisionomia mariana e dal cuore cristologico, che «*concentra in sé la profondità dell’intero messaggio evangelico*».[^2025-05-31_lxiv-dis-cmm-ftn1]<br><br>E in effetti, meditando i *Misteri gaudiosi*, durante il cammino percorso, siete entrati e avete sostato, come in pellegrinaggio, in tanti luoghi della vita di Gesù: nella casa di Nazaret contemplando l’Annunciazione, in quella di Zaccaria contemplando la Visitazione – che oggi abbiamo celebrato –, nella grotta di Betlemme contemplando il Natale, nel Tempio di Gerusalemme contemplando la presentazione e poi il ritrovamento di Gesù.<br>Vi hanno accompagnato, nell’Ave Maria ripetuta con fede, le parole dell’Angelo alla Madre di Dio: «***Rallegrati, piena di grazia: il Signore è con te***» (*<span class="BibleRef">[[Lc 1,28|Lc 1,28]]</span>*) –, e quelle di Elisabetta che la accoglie con gioia: «***Benedetta tu fra le donne e benedetto il frutto del tuo grembo!***» (*<span class="BibleRef">[[Lc 1,42|Lc 1,42]]</span>*).<br><br>I vostri passi, così, sono stati scanditi dalla Parola di Dio, che ne ha segnato, con il suo ritmo, il procedere, le soste e le partenze, proprio come per il popolo d’Israele nel deserto, in viaggio verso la Terra promessa.<br><br>Guardiamo, allora, alla nostra esistenza come a un cammino alla sequela di Gesù, da percorrere, come abbiamo fatto stasera, insieme a Maria.<br>E chiediamo al Signore di saperlo lodare ogni giorno, «*con la vita e con la lingua, col cuore e con le labbra, con la voce e con la condotta*»,[^2025-05-31_lxiv-dis-cmm-ftn2] evitando le stonature: la lingua intonata con la vita e le labbra con la coscienza.[^2025-05-31_lxiv-dis-cmm-ftn3]<br><br>Saluto i Signori Cardinali presenti, i Vescovi, i sacerdoti, le persone consacrate e tutti i fedeli.<br>Desidero esprimere, in particolare, affetto e gratitudine alle Sorelle Benedettine del Monastero *Mater Ecclesiae*, che con la loro preghiera nascosta e costante sostengono la nostra comunità e il nostro lavoro.<br><br>Che la gioia di questo momento rimanga e cresca in noi, «*nella nostra vita personale e familiare, in ogni ambiente, specialmente nella vita di questa famiglia che qui in Vaticano serve la Chiesa universale*».[^2025-05-31_lxiv-dis-cmm-ftn4]<br>Il Signore ci benedica e ci accompagni sempre e Maria interceda per noi.<br>Grazie! `class: paragrafoNorm`


Grotta di Lourdes nei Giardini Vaticani, Sabato, 31 Maggio 2025 `class: dataLuogo`


Leo PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^2025-05-31_lxiv-dis-cmm-ftn1]: [[Scheda 264° papa - Giovanni Paolo II|Giovanni Paolo II]], **[[Lettera Apostolica Rosarium Virginis Mariae, 16 ottobre 2002, n. 1]]**.

[^2025-05-31_lxiv-dis-cmm-ftn2]: **Sant’Agostino**, *Discorso 256*, 1.

[^2025-05-31_lxiv-dis-cmm-ftn3]: Cfr. **Sant’Agostino**, *Discorso 256*, 1.

[^2025-05-31_lxiv-dis-cmm-ftn4]: [[Scheda 265° papa - Benedetto XVI|Benedetto XVI]], **[[Conclusione del mese di Maggio, 31 maggio 2012]]**.


