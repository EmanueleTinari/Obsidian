---
cssclasses: docVat
progr-doc: 5237
num-doc: 14
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Discorsi|Discorso]]"
titolo-doc: Al sindaco di Roma, Sabato, 23 settembre 1978
giorno-doc: 23
mese-doc: 9
anno-doc: 1978
data-doc: 1978-09-23
lingua-doc: Italiano
lingua-orig: Italiano
stato: false
tags:
  - Discorso
  - Giovanni_Paolo_I
  - Al_sindaco_di_Roma
  - Documenti_pontifici
aliases:
  - Al sindaco di Roma
  - Discorso al sindaco di Roma
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/speeches/documents/hf_jp-i_spe_23091978_rome-mayor.html)"
creato: 2025/09/16 17:33:26
modificato: 2025/10/04 00:28:54
---


***


Discorso `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Al sindaco di Roma, Sabato, 23 settembre 1978


Onorevole Signor Sindaco,<br> `class: incipit`


Le sono vivamente grato per queste espressioni deferenti e sincere che Ella, facendosi interprete dei Colleghi della pubblica Amministrazione e dell’intera Cittadinanza Romana, ha voluto rivolgermi durante l’itinerario che dalla residenza Vaticana mi porta alla Cattedrale di San Giovanni in Laterano.<br><br>Questa sosta intermedia ai piedi del colle del Campidoglio ha per me un particolare significato non soltanto per il carico di memorie storiche che qui s’intrecciano e congiuntamente interessano la Roma civile e la Roma cristiana, ma anche perché mi consente un primo, diretto contatto con i Responsabili della vita cittadina e del suo retto ordinamento.<br>Essa è, perciò, un’occasione propizia per porger loro il mio cordiale e beneaugurante saluto.<br><br>I problemi dell’Urbe, ai quali con motivata preoccupazione Ella ha accennato, mi trovano particolarmente attento e sensibile in ragione della loro urgenza, della loro gravità e, soprattutto, dei disagi e dei drammi umani e familiari, di cui non di rado sono il segno manifesto.<br>Come Vescovo della Città, ch’è la sede primigenia del ministero pastorale affidatomi, più acutamente sento riflesse nel cuore queste sofferte esperienze, e sono da esse sollecitato alla disponibilità, alla collaborazione, a quell’apporto di ordine morale e spirituale, quale corrisponde alla specifica natura del mio servizio, per poterle almeno alleviare.<br>Questo dico, oltre che a titolo personale, anche a nome dei figli della Chiesa di Dio qui in Roma: dei Vescovi miei collaboratori, dei sacerdoti e dei religiosi, dei membri delle associazioni cattoliche e dei singoli fedeli, in vario modo impegnati nell’azione pastorale, educativa, assistenziale, scolastica.<br><br>La speranza, di cui ho con piacere sentito l’eco nel suo cortese indirizzo, è per noi credenti – come ho ricordato nell’udienza generale di mercoledì scorso – una virtù obbligatoria ed è un dono eletto di Dio.<br>Valga essa a ridestare in ciascuno di noi e, come confido, in tutti i Concittadini di buona volontà, energie e propositi; valga ad ispirare iniziative e programmi, perché quei problemi abbiano la conveniente soluzione, e Roma resti fedele, nei fatti, a quegli ideali inconfondibilmente cristiani che si chiamano fame e sete di giustizia, attivo contributo alla pace, superiore dignità del lavoro umano, rispetto ed amore per i fratelli, solidarietà a tutta prova verso quelli più deboli. `class: paragrafoNorm`


San Pietro, Sabato, 23 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


