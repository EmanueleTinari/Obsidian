---
cssclasses: docVat
progr-doc: 29791
num-doc: 19
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: agli Officiali della Curia Romana e Dipendenti della Santa Sede, del Governatorato SCV e del Vicariato di Roma, Sabato, 24 maggio 2025
giorno-doc: 24
mese-doc: 5
anno-doc: 2025
data-doc: 2025-05-24
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - agli_Officiali_Curia_Romana_Dipendenti_Santa_Sede_Governatorato_SCV_Vicariato_Roma
  - Documenti_pontifici
aliases:
  - Agli Officiali della Curia Romana e Dipendenti della Santa Sede, del Governatorato SCV e del Vicariato di Roma, Sabato, 24 maggio 2025
  - Discorso agli Officiali della Curia Romana e Dipendenti della Santa Sede, del Governatorato SCV e del Vicariato di Roma, Sabato, 24 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250524-dipendenti-curia-scv.html)"
creato: 2025/11/17 09:35:17
modificato: 2025/11/17 09:35:30
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# agli Officiali della Curia Romana e Dipendenti della Santa Sede, del Governatorato SCV e del Vicariato di Roma, Sabato, 24 maggio 2025


Grazie!<br>Quando gli applausi durano più del discorso, dovrò fare un discorso più lungo!<br>Allora... state attenti!<br>Grazie!<br><br>Nel nome del Padre, del Figlio, e dello Spirito Santo, la pace sia con voi. `class: paragrafoNorm`


Cari fratelli e sorelle! `class: incipit`


Sono contento di poter salutare tutti voi, che formate le comunità di lavoro della Curia Romana, del Governatorato e del Vicariato di Roma.<br><br>Saluto i Capi dei Dicasteri e gli altri Superiori, i Capi Ufficio e tutti gli Officiali; come pure le Autorità della Città del Vaticano, i dirigenti e i dipendenti.<br>E mi fa molto piacere che siano presenti anche parecchi familiari, approfittando del giorno di sabato.<br><br>Questo nostro primo incontro non è certo il momento per fare discorsi programmatici, ma piuttosto è per me l’occasione di dirvi grazie per il servizio che svolgete, questo servizio che io, per così dire, “eredito” dai miei Predecessori.<br>Grazie davvero.<br>Sì, come sapete, io sono arrivato solo due anni fa, quando l’amato [[Scheda 266° papa - Francesco I|Papa Francesco]] mi ha nominato Prefetto del Dicastero per i Vescovi.<br>Allora ho lasciato la Diocesi di Chiclayo, in Perù, e sono venuto a lavorare qui.<br>Che cambiamento!<br>E adesso poi... Cosa posso dire?<br>Solo quello che **Simon Pietro** disse a Gesù sul lago di Tiberiade: «***Signore, tu sai tutto, tu sai che ti voglio bene***» (Gv 21,17).<br><br>I Papi passano, la Curia rimane.<br>Questo vale in ogni Chiesa particolare, per le Curie vescovili.<br>E vale anche per la Curia del Vescovo di Roma.<br>La Curia è l’istituzione che custodisce e trasmette la *memoria storica* di una Chiesa, del ministero dei suoi Vescovi.<br>Questo è molto importante.<br>La memoria è un elemento essenziale in un organismo vivente.<br>Non è solo rivolta al passato, ma nutre il presente e orienta al futuro.<br>Senza memoria il cammino si smarrisce, perde il senso del percorso.<br><br>Ecco, carissimi, questo è il primo pensiero che vorrei condividere con voi: lavorare nella Curia Romana significa contribuire a tenere viva la memoria della Sede Apostolica, nel senso vitale che ho appena accennato, così che il ministero del Papa possa attuarsi nel migliore dei modi.<br>E per analogia questo si può dire anche dei servizi dello Stato della Città del Vaticano.<br><br>C’è poi un altro aspetto che desidero richiamare, complementare a quello della memoria, cioè la dimensione *missionaria* della Chiesa, della Curia e di ogni istituzione legata al ministero petrino.<br>Su questo ha insistito molto [[Scheda 266° papa - Francesco I|Papa Francesco]], che, coerentemente con il progetto enunciato nell’Esortazione Apostolica [[Documenti pontifici/Esortazioni apostoliche/2013-11-24_fi-esa-evg|Evangelii gaudium]], ha riformato la Curia Romana nella prospettiva dell’evangelizzazione, con la Costituzione Apostolica *[[Documenti pontifici/Costituzioni Apostoliche/2022-03-19_fi-coa-|Praedicate Evangelium]]*.<br>E questo l’ha fatto ponendosi nella scia dei Predecessori, specialmente di [[Scheda 262° papa - Paolo VI|San Paolo VI]] e [[Scheda 264° papa - Giovanni Paolo II|San Giovanni Paolo II]].<br><br>Come penso sappiate, l’esperienza della missione fa parte della mia vita, e non solo in quanto battezzato, come per tutti noi cristiani, ma perché come religioso agostiniano sono stato missionario in Perù, e in mezzo al popolo peruviano è maturata la mia vocazione pastorale.<br>Non potrò mai ringraziare abbastanza il Signore per questo dono!<br>Poi, la chiamata a servire la Chiesa qui nella Curia Romana è stata una nuova missione, che ho condiviso con voi in questi ultimi due anni.<br>E ancora la continuo e la continuerò, finché Dio vorrà, in questo servizio che mi è stato affidato.<br><br>Perciò, ripeto a voi quello che ho detto nel mio *[[Documenti pontifici/Messaggi/2025-05-08_lxiv-mes-ueo|primo saluto]]*, la sera dell’8 maggio: «*Dobbiamo cercare insieme come essere una Chiesa missionaria, una Chiesa che costruisce i ponti, il dialogo, sempre aperta ad accogliere* [...] *con le braccia aperte a tutti, tutti coloro che hanno bisogno della nostra carità, della nostra presenza, del dialogo e dell’amore*».<br>Queste parole erano indirizzate alla Chiesa di Roma.<br>E ora le ripeto pensando alla missione di questa Chiesa verso tutte le Chiese e il mondo intero, di servire la comunione, l’unità, nella carità e nella verità.<br>Il Signore ha dato a Pietro e ai suoi successori questo compito, e tutti voi in modi diversi collaborate per questa grande opera.<br>Ciascuno dà il suo contributo svolgendo il proprio lavoro quotidiano con impegno e anche con fede, perché la fede e la preghiera sono come il sale per i cibi, danno sapore.<br><br>Se dunque dobbiamo tutti cooperare alla grande causa dell’unità e dell’amore, cerchiamo di farlo prima di tutto con il nostro comportamento nelle situazioni di ogni giorno, a partire anche dall’ambiente lavorativo.<br>Ognuno può essere costruttore di unità con gli atteggiamenti verso i colleghi, superando le inevitabili incomprensioni con pazienza, con umiltà, mettendosi nei panni degli altri, evitando i pregiudizi, e anche con una buona dose di umorismo, come ci ha insegnato Papa Francesco.<br><br>Cari fratelli e sorelle, vi ringrazio ancora di cuore!<br>Siamo nel mese di maggio: invochiamo insieme la Vergine Maria, perché benedica la Curia Romana e la Città del Vaticano, e anche le vostre famiglie, specialmente i bambini, gli anziani e le persone malate e sofferenti.<br><br>Grazie!<br><br>Allora, diciamo insieme: “Ave Maria...”<br><br>[***Benedizione***]<br><br>Grazie di nuovo, tanti auguri!<br>`class: paragrafoNorm` `class: paragrafoNorm`


Aula Paolo VI, Sabato, 24 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


