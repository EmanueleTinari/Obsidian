---
cssclasses: docVat
progr-doc: 29802
num-doc: 30
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Ai Membri dei Movimenti Popolari per la Pace, Venerdì, 30 Maggio 2025
giorno-doc: 30
mese-doc: 5
anno-doc: 2025
data-doc: 2025-05-30
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Ai_Membri_Movimenti_Popolari_Pace
  - Documenti_pontifici
aliases:
  - Ai Membri dei Movimenti Popolari per la Pace
  - Discorso ai Membri dei Movimenti Popolari per la Pace
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250530-movimenti-pace.html)"
creato: 2025/11/21 14:22:17
modificato: 2025/11/21 15:30:31
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Ai Membri dei Movimenti Popolari per la Pace, Venerdì, 30 Maggio 2025


Grazie, grazie!<br>Nel nome del Padre, del Figlio e dello Spirito Santo.<br>La pace sia con voi! `class: paragrafoNorm`


Cari fratelli e sorelle, `class: incipit`


Sono lieto di accogliere voi, membri dei movimenti e delle associazioni che un anno fa hanno dato vita al grande incontro “*Arena di Pace*”, a Verona, con la partecipazione di [[Scheda 266° papa - Francesco I|Papa Francesco]].<br>Ringrazio in particolare il Vescovo di Verona, Mons. Domenico Pompili, e anche i Padri Comboniani.<br>In quell’occasione, il Papa ha ribadito che la costruzione della pace inizia col porsi dalla parte delle vittime, condividendone il punto di vista.<br>Questa prospettiva è essenziale per disarmare i cuori, gli sguardi, le menti e denunciare le ingiustizie di un sistema che uccide e si basa sulla cultura dello scarto.<br><br>Non possiamo dimenticare l’abbraccio coraggioso fra l’israeliano Maoz Inon, al quale sono stati uccisi i genitori da Hamas, e il palestinese Aziz Sarah, al quale l’esercito israeliano ha ucciso il fratello, e che ora sono amici e collaboratori: quel gesto rimane come testimonianza e segno di speranza.<br>E li ringraziamo di aver voluto essere presenti anche oggi.<br><br>Il cammino verso la pace richiede cuori e menti allenati e formati all’attenzione verso l’altro e capaci di riconoscere il bene comune nel contesto odierno.<br>La strada che porta alla pace è comunitaria, passa per la cura di relazioni di giustizia tra tutti gli esseri viventi.<br>La pace, ha affermato [[Scheda 264° papa - Giovanni Paolo II|San Giovanni Paolo II]], è un bene indivisibile, o è di tutti o non è di nessuno.[^2025-05-30_lxiv-dis-mpp-ftn1]<br>Essa può realmente venire conquistata e fruita, come qualità di vita e come sviluppo integrale, solo se si attiva, nelle coscienze, «*una determinazione ferma e perseverante di impegnarsi per il bene comune*».[^2025-05-30_lxiv-dis-mpp-ftn2]<br><br>In un’epoca come la nostra, segnata da velocità e immediatezza, dobbiamo ritrovare quei tempi lunghi necessari perché questi processi possano avere luogo.<br>La storia, l’esperienza, le tante buone pratiche che conosciamo ci hanno fatto comprendere che la pace autentica è quella che prende forma a partire dalla realtà (territori, comunità, istituzioni locali e così via) e in ascolto di essa.<br>Proprio per questo ci rendiamo conto che questa pace è possibile quando le differenze e la conflittualità che comportano non vengono rimosse, ma riconosciute, assunte e attraversate.<br><br>Per questo è particolarmente prezioso il vostro impegno di movimenti e associazioni popolari, che concretamente e “*dal basso*”, in dialogo con tutti e con la creatività e genialità che nascono dalla cultura della pace, state portando avanti progetti e azioni al servizio concreto delle persone e del bene comune.<br>In questo modo voi generate speranza.<br><br>Cari fratelli e sorelle, c’è troppa violenza nel mondo, c’è troppa violenza nelle nostre società.<br>Di fronte alle guerre, al terrorismo, alla tratta di esseri umani, all’aggressività diffusa, i ragazzi e i giovani hanno bisogno di esperienze che educano alla cultura della vita, del dialogo, del rispetto reciproco.<br>E prima di tutto hanno bisogno di testimoni di uno stile di vita diverso, nonviolento.<br>Pertanto, dal livello locale e quotidiano fino a quello dell’ordine mondiale, quando coloro che hanno subito ingiustizia e le vittime della violenza sanno resistere alla tentazione della vendetta, diventano i protagonisti più credibili di processi nonviolenti di costruzione della pace.<br>La nonviolenza come metodo e come stile deve contraddistinguere le nostre decisioni, le nostre relazioni, le nostre azioni.<br><br>Il *Vangelo* e la *Dottrina Sociale* sono per i cristiani il nutrimento costante di questo impegno; ma al tempo stesso possono essere una bussola valida per tutti.<br>Perché si tratta, in effetti, di un compito affidato a tutti, credenti e non, che lo devono elaborare e realizzare attraverso la riflessione e la prassi ispirate alla dignità della persona e al bene comune.<br><br>*Se vuoi la pace, prepara istituzioni di pace*.<br>Ci rendiamo sempre più conto che non si tratta solo di istituzioni politiche, nazionali o internazionali, ma è l’insieme delle istituzioni – educative, economiche, sociali – ad essere chiamato in causa.<br>Nell’**[[Enciclica Fratelli tutti]]** ritorna molte volte il richiamo alla necessità della costruzione di un “noi”, che deve tradursi anche a livello istituzionale.<br>Per questo vi incoraggio all’impegno e ad essere presenti: presenti dentro la pasta della storia come lievito di unità, di comunione, di fraternità.<br>La fraternità ha bisogno di essere scoperta, amata, sperimentata, annunciata e testimoniata, nella fiduciosa speranza che essa è possibile grazie all’amore di Dio, «***riversato nei nostri cuori per mezzo dello Spirito Santo***» (*<span class="BibleRef">[[Rm 5,5|Rm 5,5]]</span>*).<br><br>Cari amici, vi ringrazio di essere venuti.<br>Prego per voi: perché possiate operare con tenacia e con pazienza.<br>E vi accompagno con la mia benedizione.<br>Grazie!<br><br>[***Benedizione***]<br><br>Tante grazie e auguri a tutti voi! `class: paragrafoNorm`


Sala Clementina, Venerdì, 30 Maggio 2025 `class: dataLuogo`


Leo XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^2025-05-30_lxiv-dis-mpp-ftn1]: Cfr. [[Scheda 264° papa - Giovanni Paolo II|Giovanni Paolo II]], **[[Lettera Enciclica Sollicitudo rei socialis, n. 26]]**.

[^2025-05-30_lxiv-dis-mpp-ftn2]: [[Scheda 264° papa - Giovanni Paolo II|Giovanni Paolo II]], **[[Lettera Enciclica Sollicitudo rei socialis, n. 38]]**.


