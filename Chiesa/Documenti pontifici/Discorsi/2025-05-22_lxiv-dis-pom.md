---
cssclasses: docVat
progr-doc: 29789
num-doc: 17
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: ai Partecipanti all’Assemblea Generale delle Pontificie Opere Missionarie, Giovedì, 22 maggio 2025
giorno-doc: 22
mese-doc: 5
anno-doc: 2025
data-doc: 2025-05-22
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - ai_Partecipanti_Assemblea_Generale_Pontificie_Opere_Missionarie
  - Documenti_pontifici
aliases:
  - Ai Partecipanti all’Assemblea Generale delle Pontificie Opere Missionarie
  - Discorso ai Partecipanti all’Assemblea Generale delle Pontificie Opere Missionarie
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250522-pom.html)"
creato: 2025/11/17 07:27:15
modificato: 2025/11/17 09:31:14
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# ai Partecipanti all’Assemblea Generale delle Pontificie Opere Missionarie, Giovedì, 22 maggio 2025


Eminenza, Eccellenze,<br>Segretari Generali, Direttori Nazionali e Personale<br>delle Pontificie Opere Missionarie,<br>cari fratelli e sorelle, `class: incipit`


porgo un caloroso benvenuto a tutti voi, convenuti da oltre centoventi Paesi per partecipare all’Assemblea Generale annuale delle Pontificie Opere Missionarie.<br>Desidero esprimere innanzitutto la mia gratitudine a voi e ai vostri associati per il servizio offerto, che è indispensabile per la missione di evangelizzazione della Chiesa, come posso testimoniare personalmente dalla mia esperienza pastorale negli anni di ministero in Perù.<br><br>Le Pontificie Opere Missionarie sono effettivamente il «mezzo principale» per risvegliare la responsabilità missionaria di tutti i battezzati e per sostenere le comunità ecclesiali nelle aree in cui la Chiesa è giovane.[^2025-05-22_lxiv-dis-pom-ftn1]<br>Lo vediamo nella Pontificia Opera della Propagazione della Fede, che fornisce aiuti a programmi pastorali e catechistici, alla costruzione di nuove chiese, all’assistenza sanitaria e alle necessità educative nei territori di missione.<br>Anche la Pontificia Opera dell’Infanzia Missionaria sostiene programmi di formazione cristiana per i bambini, oltre a occuparsi dei loro bisogni primari e della loro protezione.<br>Allo stesso modo, la Pontificia Opera di **San Pietro** Apostolo aiuta a coltivare le vocazioni missionarie, sacerdotali e religiose, mentre la Pontificia Unione Missionaria si impegna a formare sacerdoti, religiosi e religiose e tutto il Popolo di Dio per l’attività missionaria della Chiesa.<br><br>La promozione dello zelo apostolico tra le genti rimane un aspetto essenziale del rinnovamento della Chiesa previsto dal [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Vaticano II]], ed è ancora più urgente oggi.<br>Il nostro mondo, ferito dalla guerra, dalla violenza e dall’ingiustizia, ha bisogno di ascoltare il messaggio evangelico dell’amore di Dio e di sperimentare il potere riconciliante della grazia di Cristo.<br>In questo senso, la Chiesa stessa, in tutti i suoi membri, è sempre più chiamata ad essere «*una Chiesa missionaria che apre le braccia al mondo, che annuncia la Parola...e che diventa lievito di concordia per l’umanità*».[^2025-05-22_lxiv-dis-pom-ftn2]<br>Dobbiamo portare a tutti i popoli, anzi a tutte le creature, la promessa evangelica di una pace vera e duratura, che è possibile perché, secondo le parole di [[Scheda 266° papa - Francesco I|Papa Francesco]], «*il Signore ha vinto il mondo e la sua permanente conflittualità avendolo “pacificato con il sangue della sua croce”*».[^2025-05-22_lxiv-dis-pom-ftn3]<br><br>Perciò vediamo l’importanza di promuovere uno spirito di discepolato missionario in tutti i battezzati e il senso dell’urgenza di portare Cristo a tutti i popoli.<br>A questo proposito, vorrei ringraziare voi e i collaboratori per l’impegno profuso ogni anno nel promuovere la Giornata Missionaria Mondiale, la penultima domenica di ottobre, che mi è di immenso aiuto nella mia cura per le Chiese delle aree che sono di competenza del Dicastero per l’Evangelizzazione.<br><br>Oggi, come nei giorni successivi alla Pentecoste, la Chiesa, guidata dallo Spirito Santo, prosegue il cammino nella storia con fiducia, gioia e coraggio, annunciando il nome di Gesù e la salvezza che nasce dalla fede nella verità salvifica del Vangelo.<br>Le Pontificie Opere Missionarie sono una parte importante di questo grande impegno.<br>Nell’attività di coordinamento della formazione e di animazione dello spirito missionario a livello locale, vorrei chiedere ai Direttori Nazionali di dare priorità alla visita nelle Diocesi, nelle Parrocchie e nelle comunità e aiutare così i fedeli a riconoscere l’importanza fondamentale delle missioni e del sostegno ai nostri fratelli e sorelle in quelle aree del mondo dove la Chiesa è giovane e in crescita.<br><br>Prima di concludere queste parole stamattina, vorrei riflettere con voi su due elementi distintivi della vostra identità di Pontificie Opere Missionarie.<br>Possono essere definiti *comunione* e *universalità*.<br>Come Pontificie Opere impegnate a condividere il mandato missionario del Papa e del Collegio Episcopale, siete chiamate a coltivare e a promuovere ulteriormente tra i vostri membri la visione della Chiesa come comunione di credenti, vivificata dallo Spirito Santo, che ci permette di entrare nella perfetta comunione e armonia della Santissima Trinità.<br>È infatti nella Trinità che tutte le cose trovano unità.<br>Questa dimensione della vita e missione cristiana mi sta a cuore e si riflette nelle parole di **Sant’Agostino** che ho scelto per il mio servizio episcopale e ora per il mio ministero papale: *In Illo uno unum*.<br>Cristo è il nostro Salvatore e in lui siamo uno, una famiglia di Dio, al di là della ricca varietà di lingue, culture ed esperienze.<br><br>La consapevolezza della comunione come membra del Corpo di Cristo ci apre naturalmente alla dimensione universale della missione di evangelizzazione della Chiesa e ci ispira a superare i confini delle singole Parrocchie, Diocesi e Nazioni, per condividere con ogni luogo e popolo la sublimità della conoscenza di Gesù Cristo (cfr. *<span class="BibleRef">[[Fil 3,8|Fil 3,8]]</span>*).<br><br>Una rinnovata attenzione all’unità e all’universalità della Chiesa corrisponde esattamente all’autentico carisma delle Pontificie Opere Missionarie, il quale, dovrebbe ispirare il processo di rinnovamento degli statuti che avete avviato.<br>A tal proposito, sono fiducioso che questo percorso confermerà i membri delle Pontificie Opere in tutto il mondo nella vocazione a essere lievito dello zelo missionario del Popolo di Dio.<br><br>Cari amici, la celebrazione di questo Anno Santo sfida tutti noi a essere «pellegrini di speranza».<br>Riprendendo le parole che [[Scheda 266° papa - Francesco I|Papa Francesco]] ha scelto come tema per la **[[Giornata Missionaria Mondiale]]** di quest’anno, vorrei concludere incoraggiandovi a continuare a essere «*Missionari di speranza tra le genti*».<br>Affidando voi, i vostri benefattori e tutti coloro che collaborano nella vostra importante opera, all’amorevole intercessione di Maria, la Madre della Chiesa, imparto di cuore la Benedizione Apostolica come pegno di gioia e pace durature nel Signore. `class: paragrafoNorm`


Sala Clementina, Giovedì, 22 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^2025-05-22_lxiv-dis-pom-ftn1]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Decreto sull’Attività missionaria della Chiesa *[[Documenti vari/Documenti del Concilio Ecumenico Vaticano II/1965-12-07_cevii-dec-adg#<span class="art" id="dec-adg_art38" name="dec-adg_art38">38</span>.|Ad gentes, n. 38]]*, 07 dicembre 1965.

[^2025-05-22_lxiv-dis-pom-ftn2]: [[Scheda 267° papa - Leone XIV|Leone XIV]], *[[Documenti pontifici/Omelie/2025-05-18_lxiv-ome|Omelia nella Messa di Inizio Pontificato]]*, 18 maggio 2025.

[^2025-05-22_lxiv-dis-pom-ftn3]: [[Scheda 266° papa - Francesco I|Francesco I]], Esortazione Apostolica *[[Documenti pontifici/Esortazioni Apostoliche/2013-11-24_fi-esa-evg#229.|Evangelii gaudium, n. 229]]*, 24 novembre 2013.


