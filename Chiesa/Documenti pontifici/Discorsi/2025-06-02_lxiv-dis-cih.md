---
cssclasses: docVat
progr-doc: 29808
num-doc: 36
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: in occasione della commemorazione del Beato Cardinale Iuliu Hossu, Lunedì, 2 Giugno 2025
giorno-doc: 2
mese-doc: 6
anno-doc: 2025
data-doc: 2025-06-02
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Atto_commemorativo_del_Beato_Cardinale_Iuliu_Hossu
  - Documenti_pontifici
aliases:
  - Atto commemorativo del Beato Cardinale Iuliu Hossu
  - Discorso atto commemorativo del Beato Cardinale Iuliu Hossu
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/june/documents/20250602-beato-hossu.html)"
creato: 2025/11/24 17:09:48
modificato: 2025/11/24 18:46:32
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# in occasione della commemorazione del Beato Cardinale Iuliu Hossu (1885-1970), Lunedì, 2 Giugno 2025


Cari fratelli e sorelle! `class: incipit`


Ci siamo radunati oggi nella Cappella Sistina per commemorare, nell’Anno Giubilare dedicato alla speranza, un apostolo della speranza: il Beato Cardinale Iuliu Hossu, Vescovo greco-cattolico di Cluj-Gherla, pastore e martire della fede durante la persecuzione comunista in Romania.<br>Oggi, in un certo senso, egli entra in questa Cappella, dopo che [[Scheda 262° papa - Paolo VI|San Paolo VI]], il 28 aprile 1969, lo creò Cardinale *in pectore*, mentre era in prigione per essere rimasto fedele alla Chiesa di Roma.<br><br>Saluto con gioia tutti i presenti: i rappresentanti della Chiesa Greco-Cattolica di Romania, le Autorità e, in modo particolare, l’Onorevole Silviu Vexler, Presidente della Federazione delle Comunità Ebraiche in Romania.<br><br>Quello in corso è un anno speciale dedicato al Cardinale Iuliu Hossu, simbolo di fratellanza al di là di ogni confine etnico o religioso.<br>Il suo processo di riconoscimento quale “Giusto tra le Nazioni”, avviato nel 2022, si basa sul suo impegno coraggioso di sostenere e salvare gli ebrei della Transilvania del Nord quando, tra il 1940 e il 1944, i nazisti attuarono il tragico piano di deportarli nei campi di sterminio.<br><br>Correndo rischi enormi per sé e per la Chiesa Greco-Cattolica, il Beato Hossu intraprese numerose azioni in favore degli ebrei, per evitarne la deportazione.<br>Nella primavera del 1944, mentre a Cluj-Napoca (in ungherese Kolozsvár) e in altre città della Transilvania si preparava la loro ghettizzazione, egli mobilitò il clero e i fedeli greco-cattolici, pubblicando il 2 aprile 1944 una Lettera pastorale, di cui abbiamo testimonianza tramite Moshe Carmilly-Weinberger, ex Rabbino capo della Comunità ebraica di Cluj-Napoca, in cui lanciò un richiamo vibrante e profondamente umano: «Il nostro appello – scriveva – è rivolto a tutti voi, venerabili fratelli e diletti figli, affinché aiutiate gli ebrei non solo con i vostri pensieri, ma anche con il vostro sacrificio, sapendo che oggi non possiamo compiere un’opera più nobile di questo aiuto cristiano e romeno, nato da un’ardente carità umana.<br>La prima preoccupazione del momento presente dev’essere quest’opera di soccorso».<br>Secondo la testimonianza dello stesso ex Rabbino capo, il Cardinale Hossu, negli anni 1940-1944, contribuì a salvare dalla morte migliaia di ebrei della Transilvania settentrionale.<br><br>La speranza del grande Pastore è stata quella dell’uomo fedele, il quale sa che le porte del male non prevarranno contro l’opera di Dio.<br><br>Queste parole esprimono l’essenza dello spirito dei martiri: fede incrollabile in Dio, senza odio ma con la misericordia che trasforma la sofferenza in amore verso i persecutori.<br>Esse rimangono ancora oggi un invito profetico a superare l’odio attraverso il perdono e a vivere la fede con dignità e coraggio.<br><br>Vicina alle sofferenze del popolo ebraico, culminate nel dramma dell’Olocausto, la Chiesa sa bene cosa significano dolore, emarginazione e persecuzione.<br>Proprio per questo sente l’impegno a costruire una società incentrata sul rispetto della dignità umana come esigenza della coscienza.<br><br>Il messaggio del Cardinale Hossu è quanto mai attuale.<br>Ciò che egli ha fatto per gli ebrei della Romania, le azioni che ha compiuto per proteggere il prossimo, nonostante ogni rischio e pericolo, lo mostrano come modello di uomo libero, coraggioso e generoso fino al sacrificio supremo.<br>Ecco perché il suo motto “La nostra fede è la nostra vita” dovrebbe diventare il motto di ciascuno di noi.<br>Auspico che il suo esempio, che ha anticipato i contenuti poi espressi nella *[[Documenti vari/Documenti del Concilio Ecumenico Vaticano II/1965-10-28_cevii-dic-noa.md|Dichiarazione Nostra Aetate]]* del [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]] – di cui è prossimo il sessantesimo anniversario –, come pure la vostra amicizia, siano una luce per il mondo di oggi: diciamo “no” alla violenza, ad ogni violenza, ancor più se perpetrata contro persone inermi e indifese, come bambini e famiglie!<br><br>Che Dio benedica ciascuno di voi e i vostri cari! `class: paragrafoNorm`


Cappella Sistina, Lunedì, 2 Giugno 2025 `class: dataLuogo`


Leo PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


