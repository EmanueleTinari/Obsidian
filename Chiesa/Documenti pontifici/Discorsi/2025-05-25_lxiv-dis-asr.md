---
cssclasses: docVat
progr-doc: 29796
num-doc: 24
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Saluto al Sindaco di Roma, Domenica, 25 Maggio 2025
giorno-doc: 25
mese-doc: 5
anno-doc: 2025
data-doc: 2025-05-25
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Saluto_al_Sindaco_di_Roma
  - Documenti_pontifici
aliases:
  - Saluto al Sindaco di Roma
  - Discorso saluto al Sindaco di Roma
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250525-sindaco-roma.html)"
creato: 2025/11/20 19:39:58
modificato: 2025/11/20 21:36:29
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Saluto al Sindaco di Roma


Signor Sindaco, `class: incipit`


Le sono molto grato per l’accoglienza e le parole di saluto che mi ha rivolto.<br>Ringrazio, insieme con Lei, l’Amministrazione civica, nonché le Autorità civili e militari, nel giorno del mio insediamento come Vescovo di Roma.<br><br>Iniziando ufficialmente il ministero di Pastore di questa Diocesi, sento la grave ma appassionante responsabilità di servire tutte le sue membra, avendo a cuore anzitutto la fede del popolo di Dio, e quindi il bene comune della società.<br>Per quest’ultima finalità siamo collaboratori, ciascuno nel proprio ambito istituzionale.<br>Appena dopo l’elezione, ricordavo ai fratelli e alle sorelle convenuti in Piazza San Pietro che sono con loro cristiano e per loro vescovo: a titolo speciale, oggi posso dire che per voi e con voi sono romano!<br><br>Da due millenni la Chiesa vive il proprio apostolato in Roma annunciando il Vangelo di Cristo e prodigandosi nella carità.<br>L’educazione dei giovani e l’assistenza verso chi soffre, la dedizione agli ultimi e la coltivazione delle arti sono espressioni di quella cura per la dignità umana che in ogni tempo dobbiamo sostenere, specialmente verso i piccoli, i deboli e i poveri.<br>Nell’anno santo del Giubileo, questa sollecitudine si estende ai pellegrini provenienti da ogni parte del mondo, e si avvale anche dell’impegno profuso dall’Amministrazione Capitolina, per il quale esprimo viva gratitudine.<br><br>Signor Sindaco, auspico che Roma, ineguagliabile per la ricchezza del patrimonio storico e artistico, si distingua sempre anche per quei valori di umanità e civiltà che attingono dal Vangelo la loro linfa vitale.<br>Con questi sentimenti, imparto la Benedizione Apostolica su questa Città e su tutti i suoi abitanti. `class: paragrafoNorm`


Piazza dell'Ara Coeli (ai piedi della scalinata del Campidoglio), Domenica, 25 Maggio 2025 `class: dataLuogo`


Leo XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


