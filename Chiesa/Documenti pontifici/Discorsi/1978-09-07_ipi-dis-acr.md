---
cssclasses: docVat
progr-doc: 5231
num-doc: 9
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Discorsi|Discorso]]"
titolo-doc: Al clero romano, Giovedì, 7 settembre 1978
giorno-doc: 7
mese-doc: 9
anno-doc: 1978
data-doc: 1978-09-07
lingua-doc: Italiano
lingua-orig: Italiano
stato: false
tags:
  - Discorso
  - Giovanni_Paolo_I
  - Al_clero_romano
  - Documenti_pontifici
aliases:
  - Al clero romano, Giovedì, 7 settembre 1978
  - Discorso al clero romano, Giovedì, 7 settembre 1978
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/speeches/documents/hf_jp-i_spe_07091978_roman-clergy.html)"
creato: 2025/09/18 10:37:00
modificato: 2025/10/05 00:19:08
---


***


Discorso `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Al clero romano, Giovedì, 7 settembre 1978


Ringrazio vivamente il Cardinal Vicario per gli auguri, che mi ha rivolto a nome di tutti i presenti.<br>So di quanto fedele e valido aiuto egli sia stato al mio indimenticabile Predecessore: spero che voglia continuare la stessa collaborazione per me.<br>Saluto affettuosamente Monsignor Vicegerente, i Vescovi Ausiliari, gli Ufficiali dei vari Centri e Uffici del Vicariato, poi tutti i singoli sacerdoti in cura d’anime nell’ambito della Diocesi e del suo Distretto: i parroci in primo luogo, i loro Cooperatori, i Religiosi e, attraverso essi, le Famiglie cristiane e i Fedeli. `class: paragrafoNorm`


###### Secondo il Vangelo


Forse avrete notato che, già parlando ai Cardinali nella Cappella Sistina, ho accennato alla «grande disciplina della Chiesa» da «conservare nella vita dei sacerdoti e dei fedeli».<br>Su questo argomento parlò spesso il mio venerato Predecessore; su di esso mi permetto di intrattenermi con voi brevissimamente in questo primo incontro con confidenza di fratello.<br><br>C’è la disciplina «piccola», che si limita all’osservanza puramente esterna e formale di norme giuridiche.<br>Io vorrei, invece, parlare della disciplina «grande».<br>Questa esiste soltanto, se l’osservanza esterna è frutto di convinzioni profonde e proiezione libera e gioiosa di una vita vissuta intimamente con Dio.<br>Si tratta – scrive l’abate Chautard – dell’attività di un’anima, che reagisce continuamente per dominare le sue cattive inclinazioni e per acquistare un po’ alla volta l’abitudine di giudicare e comportarsi in tutte le circostanze della vita secondo le massime del Vangelo e gli esempi di Gesù.<br>«Dominare le inclinazioni» è disciplina.<br>La frase «un po’ alla volta» indica disciplina, che richiede sforzo continuato, lungo, non facile.<br>Perfino gli angeli visti in sogno da Giacobbe non volavano, ma facevano uno scalino per volta; figuriamoci noi, che siamo poveri uomini privi di ali.<br><br>La «grande» disciplina richiede un clima adatto.<br>E, prima di tutto, il raccoglimento.<br>Mi è toccato, una volta, di vedere alla stazione di Milano un facchino, che, appoggiata la testa ad un sacco di carbone addossato a un pilastro, dormiva beatamente...<br>I treni partivano fischiando e arrivavano cigolando con le ruote; gli altoparlanti davano continui avvisi frastornanti; la gente andava e veniva con brusio e rumore, ma lui – continuando a dormire – pareva dicesse: «Fate quel che vi pare, ma io ho bisogno di star quieto».<br>Qualcosa di simile dovremmo fare noi sacerdoti: attorno a noi c’è continuo movimento e parlare di persone, di giornali, di radio e televisione.<br>Con misura e disciplina sacerdotale dobbiamo dire: «*Oltre certi limiti, per me, che sono sacerdote del Signore, voi non esistete; io devo prendermi un po’ di silenzio per la mia anima; mi stacco da voi per unirmi al mio Dio*».<br><br>E sentire il loro sacerdote abitualmente unito a Dio è, oggi, il desiderio di molti buoni fedeli.<br>Essi ragionano come l’avvocato di Lione, reduce da una visita al **Curato d’Ars**.<br>«Cosa avete visto ad Ars?» gli fu chiesto.<br>Risposta: «Ho visto Dio in un uomo».<br>Analoghi i ragionamenti di **San Gregorio Magno**.<br>Egli auspica che il pastore d’anime dialoghi con Dio senza dimenticare gli uomini e dialoghi con gli uomini senza dimenticare Dio.<br>E continua: eviti il pastore la tentazione di desiderare di essere amato dai fedeli anziché da Dio o di essere troppo debole per timore di perdere l’affetto degli uomini; non si esponga al rimprovero divino: «***Guai a quelli, che applicano cuscini a tutti i gomiti***»[^1978-09-07_ipi-dis-acr-ftn1].<br>«*Il pastore* – conclude – *deve bensì cercare di farsi amare, ma allo scopo di farsi ascoltare, non di cercare quest’affetto per utile proprio*»[^1978-09-07_ipi-dis-acr-ftn2].<br><br>I sacerdoti, in un certo grado, sono tutti guide e pastori, ma hanno poi tutti la giusta idea di quello che comporta veramente essere pastore di una Chiesa particolare, ossia Vescovo?<br>Gesù, pastore supremo, di sé, da una parte, ha detto: «***Mi è stato dato ogni potere in cielo e in terra***»[^1978-09-07_ipi-dis-acr-ftn3], dall’altra ha soggiunto: «***Son venuto per servire***»[^1978-09-07_ipi-dis-acr-ftn4] ed ha lavato i piedi ai suoi Apostoli.<br>In lui andavano dunque insieme potere e servizio.<br>Qualcosa di simile va detto degli Apostoli e dei Vescovi.<br>«*Praesumus* – diceva **Agostino** – *si prosumus*»[^1978-09-07_ipi-dis-acr-ftn5]; noi Vescovi presiediamo, se serviamo: è giusta la nostra presidenza se si risolve in servizio o si svolge a scopo di servizio, con spirito e stile di servizio.<br>Questo servizio episcopale, però, verrebbe a mancare, se il Vescovo non volesse esercitare i poteri ricevuti.<br>Diceva ancora **Agostino**: «*il Vescovo, che non serve il pubblico* (predicando, guidando), *è soltanto* ***foeneus custos,*** *uno spaventapasseri messo nei vigneti, perché gli uccelli non becchino le uve*»[^1978-09-07_ipi-dis-acr-ftn6].<br>Per questo è scritto nella «*[[Documenti vari/Documenti del Concilio Ecumenico Vaticano II/1964-11-21_cevii-cos-lug|Lumen Gentium]]*»: «*I Vescovi governano... con il consiglio, la persuasione, l’esempio, ma anche con l’autorità e la sacra potestà*»[^1978-09-07_ipi-dis-acr-ftn7]. `class: paragrafoNorm`


###### Il servizio pastorale


Altra componente della disciplina sacerdotale è l’amore del proprio posto.<br>Lo so: non è facile amare il posto e rimanervici quando le cose non vanno bene, quando si ha l’impressione di non essere compresi o incoraggiati, quando inevitabili confronti con il posto dato ad altri ci spingerebbero a farci mesti e scoraggiati.<br>Ma non lavoriamo per il Signore?<br>L’ascetica insegna: guarda non a chi obbedisci, ma per Chi obbedisci.<br>Soccorre poi la riflessione.<br>Io sono Vescovo da vent’anni: parecchie volte ho sofferto per non poter premiare qualcuno, che veramente meritava; ma, o mancava il posto premio o non sapevo come sostituire la persona o sopravvenivano circostanze avverse.<br>D’altra parte, ha scritto **San Francesco di Sales**: «*Non c’è nessuna vocazione che non abbia le sue noie, le sue amarezze, i suoi disgusti. A parte quelli che sono pienamente rassegnati alla volontà di Dio, ognuno vorrebbe cambiare la propria condizione con quella degli altri. Quelli che sono Vescovi non vorrebbero esserlo; quelli che sono sposati vorrebbero non esserlo e quelli che non lo sono vorrebbero esserlo. Da dove viene questa generale inquietudine degli spiriti, se non da una certa allergia che noi abbiamo alla costrizione e da uno spirito non buono, il quale ci fa supporre che gli altri stiano meglio di noi?*»[^1978-09-07_ipi-dis-acr-ftn8].<br><br>Ho parlato dimesso e ve ne chiedo scusa.<br>Posso tuttavia assicurarvi che da quando sono diventato vostro Vescovo vi amo molto.<br>Ed è con il cuore pieno d’amore che vi impartisco la Benedizione Apostolica. `class: paragrafoNorm`


San Pietro, Giovedì, 7 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^1978-09-07_ipi-dis-acr-ftn1]: *<span class="BibleRef">[[Ez 13,8|Ez 13,8]]</span>*.

[^1978-09-07_ipi-dis-acr-ftn2]: Cfr. **S. Gregorii Magni**, *Regula Pastoralis*, 1. II, c. VIII.

[^1978-09-07_ipi-dis-acr-ftn3]: *<span class="BibleRef">[[Mt 28,19|Mt 28,19]]</span>*.

[^1978-09-07_ipi-dis-acr-ftn4]: Cfr. *<span class="BibleRef">[[Mt 20,28|Mt 20,28]]</span>*.

[^1978-09-07_ipi-dis-acr-ftn5]: *Miscellanea Augustiniana*, Romae 1930, t. I, p. 563.

[^1978-09-07_ipi-dis-acr-ftn6]: *Miscellanea Augustiniana*, Romae 1930, t. I, p. 568.

[^1978-09-07_ipi-dis-acr-ftn7]: *[[Documenti vari/Documenti del Concilio Ecumenico Vaticano II/1964-11-21_cevii-cos-lug#<span class="art" id="cos-lug_art27" name="cos-lug_art27">27</span>.|Lumen Gentium, n. 27]]*.

[^1978-09-07_ipi-dis-acr-ftn8]: **San Francesco di Sales**, *OEuvres*, éd. Annecy, t. XII, pp. 348-349.


