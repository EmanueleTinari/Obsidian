---
cssclasses: docVat
progr-doc: 29775
num-doc: 3
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Al Collegio Cardinalizio, Sabato, 10 maggio 2025
giorno-doc: 10
mese-doc: 5
anno-doc: 2025
data-doc: 2025-05-10
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Al_Collegio_Cardinalizio
  - Documenti_pontifici
aliases:
  - Al Collegio Cardinalizio, Sabato, 10 maggio 2025
  - Discorso al Collegio Cardinalizio, Sabato, 10 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250510-collegio-cardinalizio.html)"
creato: 2025/10/01 22:40:25
modificato: 2025/10/04 00:30:03
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Al Collegio Cardinalizio, Sabato, 10 maggio 2025


Tante grazie, Eminenza.<br>Prima di prendere i posti cominciamo con una preghiera, chiedendo che il Signore continui ad accompagnare questo Collegio e soprattutto tutta la Chiesa con questo spirito, anche entusiasmo, però di profonda fede.<br>Preghiamo insieme in latino.<br><br>[*Pater noster...*], [*Ave Maria...*]<br><br>Nella prima parte di questo incontro c’è un piccolo discorso con le riflessioni che vorrei condividere con voi.<br>Ma poi ci sarà una seconda parte, un po’ come l’esperienza che molti di voi avete chiesto, di una specie di condivisione con il Collegio Cardinalizio per poter sentire quali consigli, suggerimenti, proposte, cose molto concrete, di cui si è già parlato un po’ nei giorni prima del Conclave.<br><br>Fratelli Cardinali!<br><br>Saluto e ringrazio tutti voi per questo incontro e per i giorni che lo hanno preceduto, dolorosi per la perdita del Santo Padre [[Scheda 266° papa - Francesco I|Francesco]], impegnativi per le responsabilità affrontate insieme e al tempo stesso, secondo la promessa che Gesù stesso ci ha fatto, ricchi di grazia e di consolazione nello Spirito (cfr. *<span class="BibleRef">[[Gv 14,25-27|Gv 14,25-27]]</span>*).<br><br>Voi, cari Cardinali, siete i più stretti collaboratori del Papa, e ciò mi è di grande conforto nell'accettare un giogo chiaramente di gran lunga superiore alle mie forze, come a quelle di chiunque.<br>La vostra presenza mi ricorda che il Signore, che mi ha affidato questa missione, non mi lascia solo nel portarne la responsabilità.<br>So prima di tutto di poter contare sempre, sempre sul suo aiuto, l’aiuto del Signore, e, per sua Grazia e Provvidenza, sulla vicinanza vostra e di tanti fratelli e sorelle che in tutto il mondo credono in Dio, amano la Chiesa e sostengono con la preghiera e con le buone opere il Vicario di Cristo.<br><br>Ringrazio il Decano del Collegio Cardinalizio, Cardinale Giovanni Battista Re – merita un applauso, almeno uno se non di più –, la cui sapienza, frutto di una lunga vita e di tanti anni di fedele servizio alla Sede Apostolica, ci ha molto aiutato in questo tempo.<br>Ringrazio il Camerlengo di Santa Romana Chiesa, Cardinale Kevin Joseph Farrell – credo che è qui presente –, per il prezioso e impegnativo ruolo che ha svolto nel tempo della Sede Vacante e della Convocazione del Conclave.<br>Rivolgo il mio pensiero anche ai fratelli Cardinali che, per ragioni di salute, non hanno potuto essere presenti e con voi mi stringo a loro in comunione di affetto e di preghiera.<br><br>In questo momento, ad un tempo triste e lieto, provvidenzialmente avvolto dalla luce della Pasqua, vorrei che guardassimo assieme alla dipartita del compianto Santo Padre [[Scheda 266° papa - Francesco I|Francesco]] e al Conclave come a un evento pasquale, una tappa del lungo esodo attraverso cui il Signore continua a guidarci verso la pienezza della vita; e in questa prospettiva affidiamo al «***Padre misericordioso e Dio di ogni consolazione***» (*<span class="BibleRef">[[2Cor 1,3|2Cor 1,3]]</span>*) l’anima del defunto Pontefice e anche il futuro della Chiesa.<br><br>Il Papa, a cominciare da **San Pietro** e fino a me, suo indegno Successore, è un umile servitore di Dio e dei fratelli, non altro che questo.<br>Bene lo hanno mostrato gli esempi di tanti miei Predecessori, da ultimo quello di Papa [[Scheda 266° papa - Francesco I|Francesco]] stesso, con il suo stile di piena dedizione nel servizio e sobria essenzialità nella vita, di abbandono in Dio nel tempo della missione e di serena fiducia nel momento del ritorno alla Casa del Padre.<br>Raccogliamo questa preziosa eredità e riprendiamo il cammino, animati dalla stessa speranza che viene dalla fede.<br><br>È il Risorto, presente in mezzo a noi, che protegge e guida la Chiesa e che continua a ravvivarla nella speranza, attraverso l’amore «***riversato nei nostri cuori per mezzo dello Spirito Santo che ci è stato donato***» (*<span class="BibleRef">[[Rm 5,5|Rm 5,5]]</span>*).<br>A noi spetta farci docili ascoltatori della sua voce e fedeli ministri dei suoi disegni di salvezza, ricordando che Dio ama comunicarsi, più che nel fragore del tuono e del terremoto, nel «***sussurro di una brezza leggera***» (*<span class="BibleRef">[[1Re 19,12|1Re 19,12]]</span>*) o, come alcuni traducono, in una “sottile voce di silenzio”.<br>È questo l’incontro importante, da non perdere, e a cui educare e accompagnare tutto il santo Popolo di Dio che ci è affidato.<br><br>Nei giorni scorsi, abbiamo potuto vedere la bellezza e sentire la forza di questa immensa comunità, che con tanto affetto e devozione ha salutato e pianto il suo Pastore, accompagnandolo con la fede e con la preghiera nel momento del suo definitivo incontro con il Signore.<br>Abbiamo visto qual è la vera grandezza della Chiesa, che vive nella varietà delle sue membra unite all’unico Capo, Cristo, «***pastore e custode***» (*<span class="BibleRef">[[1Pt 2,25|1Pt 2,25]]</span>*) delle nostre anime.<br>Essa è il grembo da cui anche noi siamo stati generati e al tempo stesso il gregge (cfr. *<span class="BibleRef">[[Gv 21,15-17|Gv 21,15-17]]</span>*), il campo (cfr. *<span class="BibleRef">[[Mc 4,1-20|Mc 4,1-20]]</span>*) che ci è dato perché lo curiamo e lo coltiviamo, lo alimentiamo con i Sacramenti della salvezza e lo fecondiamo con il seme della Parola, così che, solido nella concordia ed entusiasta nella missione, cammini, come già gli Israeliti nel deserto, all’ombra della nube e alla luce del fuoco di Dio (cfr. *<span class="BibleRef">[[Es 13,21|Es 13,21]]</span>*).<br><br>E in proposito vorrei che insieme, oggi, rinnovassimo la nostra piena adesione, in tale cammino, alla via che ormai da decenni la Chiesa universale sta percorrendo sulla scia del [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]].<br>Papa [[Scheda 266° papa - Francesco I|Francesco]] ne ha richiamato e attualizzato magistralmente i contenuti nell’Esortazione Apostolica [[Documenti pontifici/Esortazioni apostoliche/2013-11-24_fi-esa-evg|Evangelii gaudium]], di cui voglio sottolineare alcune istanze fondamentali: il ritorno al primato di Cristo nell’annuncio (cfr. [[Documenti pontifici/Esortazioni apostoliche/2013-11-24_fi-esa-evg#11.|n. 11]]); la conversione missionaria di tutta la comunità cristiana (cfr. [[Documenti pontifici/Esortazioni apostoliche/2013-11-24_fi-esa-evg#9.|n. 9]]); la crescita nella collegialità e nella sinodalità (cfr. [[Documenti pontifici/Esortazioni apostoliche/2013-11-24_fi-esa-evg#33.|n. 33]]); l’attenzione al *sensus fidei* (cfr. [[Documenti pontifici/Esortazioni apostoliche/2013-11-24_fi-esa-evg#119.|nn. 119-120]]), specialmente nelle sue forme più proprie e inclusive, come la pietà popolare (cfr. [[Documenti pontifici/Esortazioni apostoliche/2013-11-24_fi-esa-evg#123.|n. 123]]); la cura amorevole degli ultimi, degli scartati (cfr. [[Documenti pontifici/Esortazioni apostoliche/2013-11-24_fi-esa-evg#53.|n. 53]]); il dialogo coraggioso e fiducioso con il mondo contemporaneo nelle sue varie componenti e realtà (cfr. [[Documenti pontifici/Esortazioni apostoliche/2013-11-24_fi-esa-evg#84.|n. 84]]; [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione pastorale sulla Chiesa nel mondo contemporaneo *[[Documenti vari/Documenti del Concilio Ecumenico Vaticano II/1965-12-07_cevii-cos-ges#CAPITOLO I.<br>LA DIGNITÀ DELLA PERSONA UMANA|Gaudium et Spes, 1-2]]*).<br><br>Si tratta di principi del Vangelo che da sempre animano e ispirano la vita e l’opera della Famiglia di Dio, di valori attraverso i quali il volto misericordioso del Padre si è rivelato e continua a rivelarsi nel Figlio fatto uomo, speranza ultima di chiunque cerchi con animo sincero la verità, la giustizia, la pace e la fraternità (cfr. [[Scheda 265° papa - Benedetto XVI|Benedetto XVI]], **[[Lettera Enciclica Spe salvi, n. 2]]**; [[Scheda 266° papa - Francesco I|Francesco]], **[[Bolla Spes non confundit, 3]]**).<br><br>Proprio sentendomi chiamato a proseguire in questa scia, ho pensato di prendere il nome di [[Scheda 267° papa - Leone XIV|Leone XIV]].<br>Diverse sono le ragioni, però principalmente perché il [[Scheda 256° papa - Leone XIII|Papa Leone XIII]], con la storica **[[Enciclica Rerum novarum]]**, affrontò la questione sociale nel contesto della prima grande rivoluzione industriale; e oggi la Chiesa offre a tutti il suo patrimonio di dottrina sociale per rispondere a un’altra rivoluzione industriale e agli sviluppi dell’intelligenza artificiale, che comportano nuove sfide per la difesa della dignità umana, della giustizia e del lavoro.<br><br>Fratelli carissimi, vorrei concludere questa prima parte del nostro incontro facendo mio – e proponendo anche a voi – l’auspicio che [[Scheda 262° papa - Paolo VI|San Paolo VI]], nel 1963, pose all’inizio del suo Ministero petrino: «*Passi su tutto il mondo come una grande fiamma di fede e di amore che accenda tutti gli uomini di buona volontà, ne rischiari le vie della collaborazione reciproca, e attiri sull’umanità, ancora e sempre, l’abbondanza delle divine compiacenze, la forza stessa di Dio, senza l’aiuto del Quale, nulla è valido, nulla è santo*» (**[[Messaggio all’intera Famiglia Umana Qui fausto die]]**, 22 giugno 1963).<br><br>Siano questi anche i nostri sentimenti, da tradurre in preghiera e impegno, con l’aiuto del Signore.<br>Grazie! `class: paragrafoNorm`


Città del Vaticano, Sabato, 10 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


