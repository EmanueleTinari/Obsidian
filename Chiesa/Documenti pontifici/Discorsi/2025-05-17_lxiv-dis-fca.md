---
cssclasses: docVat
progr-doc: 29782
num-doc: 10
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Ai Membri della Fondazione Centesimus Annus Pro Pontifice, Sabato, 17 maggio 2025
giorno-doc: 17
mese-doc: 5
anno-doc: 2025
data-doc: 2025-05-17
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Ai_Membri_Fondazione_Centesimus_Annus_Pro_Pontifice
  - Documenti_pontifici
aliases:
  - Ai Membri della Fondazione Centesimus Annus Pro Pontifice
  - Discorso ai Membri della Fondazione Centesimus Annus Pro Pontifice
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250517-centesimus-annus-pro-pontifice.html)"
creato: 2025/11/15 23:07:16
modificato: 2025/11/17 08:25:06
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Ai Membri della Fondazione Centesimus Annus Pro Pontifice, Sabato, 17 maggio 2025


Good morning everyone!<br>Buongiorno!<br>Cari fratelli e sorelle,<br>benvenuti! `class: incipit`


Ringrazio il Presidente e i membri della Fondazione *Centesimus Annus Pro Pontifice* e saluto tutti voi che partecipate all’annuale Conferenza Internazionale e Assemblea Generale.<br><br>Il tema della vostra Conferenza di quest’anno – “Superare le polarizzazioni e ricostruire la *governance* globale: le basi etiche” – va al cuore del significato e del ruolo della Dottrina Sociale della Chiesa, strumento di pace e di dialogo per costruire ponti di fraternità universale.<br>Specialmente in questo tempo pasquale, noi riconosciamo che il Risorto ci precede anche dove sembra che l’ingiustizia e la morte abbiano vinto.<br>Aiutiamoci gli uni gli altri, come esortavo la sera della mia elezione, «a costruire ponti, con il dialogo, con l’incontro, unendoci tutti per essere un solo popolo sempre in pace».<br>Questo non si improvvisa: è un intreccio dinamico e continuo di grazia e libertà che anche ora, incontrandoci, rinsaldiamo.<br><br>Già il [[Scheda 256° papa - Leone XIII|Papa Leone XIII]] – vissuto in un periodo storico di epocali e dirompenti trasformazioni – aveva mirato a contribuire alla pace stimolando il dialogo sociale, tra il capitale e il lavoro, tra le tecnologie e l’intelligenza umana, tra le diverse culture politiche, tra le Nazioni.<br>[[Scheda 266° papa - Francesco I|Papa Francesco]] ha usato il termine “policrisi” per evocare la drammaticità della congiuntura storica che stiamo vivendo, in cui convergono guerre, cambiamenti climatici, crescenti disuguaglianze, migrazioni forzate e contrastate, povertà stigmatizzata, innovazioni tecnologiche dirompenti, precarietà del lavoro e dei diritti.[^2025-05-17_lxiv-dis-fca-ftn1]<br>Su questioni di tanto rilievo la Dottrina Sociale della Chiesa è chiamata a fornire chiavi interpretative che pongano in dialogo scienza e coscienza, dando così un contributo fondamentale alla conoscenza, alla speranza e alla pace.<br><br>La Dottrina Sociale, infatti, ci educa a riconoscere che più importante dei problemi, o delle risposte a essi, è il modo in cui li affrontiamo, con criteri di valutazione e principi etici e con l’apertura alla grazia di Dio.<br><br>Voi avete l’opportunità di mostrare che la Dottrina Sociale della Chiesa, con il suo proprio sguardo antropologico, intende favorire un vero accesso alle questioni sociali: non vuole alzare la bandiera del possesso della verità, né in merito all’analisi dei problemi, né nella loro risoluzione.<br>In tali questioni è più importante saper avvicinarsi, che dare una risposta affrettata sul perché una cosa è successa o su come superarla.<br>L’obiettivo è imparare ad affrontare i problemi, che sono sempre diversi, perché ogni generazione è nuova, con nuove sfide, nuovi sogni, nuove domande.<br><br>Abbiamo qui un aspetto fondamentale per la costruzione della “cultura dell’incontro” attraverso il dialogo e l’amicizia sociale.<br>Per la sensibilità di molti nostri contemporanei la parola “dialogo” e la parola “dottrina” suonano opposte, incompatibili.<br>Forse quando sentiamo la parola “dottrina” ci viene in mente la definizione classica: un insieme di idee proprie di una religione.<br>E con questa definizione ci sentiamo poco liberi di riflettere, di mettere in discussione o di cercare nuove alternative.<br><br>Si fa urgente, allora, il compito di mostrare attraverso la Dottrina Sociale della Chiesa che esiste un significato altro, e promettente, dell’espressione “dottrina”, senza il quale anche il dialogo si svuota.<br>I suoi sinonimi possono essere “scienza”, “disciplina”, o “sapere”.<br>Così intesa, ogni dottrina si riconosce frutto di ricerca e quindi di ipotesi, di voci, di avanzamenti e insuccessi, attraverso i quali cerca di trasmettere una conoscenza affidabile, ordinata e sistematica su una determinata questione.<br>In questo modo una dottrina non equivale a un’opinione, ma a un cammino comune, corale e persino multidisciplinare verso la verità.<br><br>L’indottrinamento è immorale, impedisce il giudizio critico, attenta alla sacra libertà della propria coscienza – anche se erronea – e si chiude a nuove riflessioni perché rifiuta il movimento, il cambiamento o l’evoluzione delle idee di fronte a nuovi problemi.<br>Al contrario, la dottrina in quanto riflessione seria, serena e rigorosa, intende insegnarci, in primo luogo, a saperci avvicinare alle situazioni e prima ancora alle persone.<br>Inoltre, ci aiuta nella formulazione del giudizio prudenziale.<br>Sono la serietà, il rigore, la serenità ciò che dobbiamo imparare da ogni dottrina, anche dalla Dottrina Sociale.<br><br>Nel contesto della rivoluzione digitale in corso, il mandato di educare al senso critico va riscoperto, esplicitato e coltivato, contrastando le tentazioni opposte, che possono attraversare anche il corpo ecclesiale.<br>C’è poco dialogo attorno a noi, e prevalgono le parole gridate, non di rado le *fake news* e le tesi irrazionali di pochi prepotenti.<br>Fondamentali dunque sono l’approfondimento e lo studio, e ugualmente l’incontro e l’ascolto dei poveri, tesoro della Chiesa e dell’umanità, portatori di punti di vista scartati, ma indispensabili a vedere il mondo con gli occhi di Dio.<br>Chi nasce e cresce lontano dai centri di potere non va semplicemente istruito nella Dottrina Sociale della Chiesa, ma riconosciuto come suo continuatore e attualizzatore: i testimoni di impegno sociale, i movimenti popolari e le diverse organizzazioni cattoliche dei lavoratori sono espressione delle periferie esistenziali in cui resiste e sempre germoglia la speranza.<br>Vi raccomando di dare la parola ai poveri.<br><br>Carissimi, come afferma il [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Vaticano II]], «*è dovere permanente della Chiesa di scrutare i segni dei tempi e di interpretarli alla luce del Vangelo, così che, in modo adatto a ciascuna generazione, possa rispondere ai perenni interrogativi degli uomini sul senso della vita presente e futura e sulle loro relazioni reciproche*».[^2025-05-17_lxiv-dis-fca-ftn2]<br><br>Vi invito pertanto a partecipare attivamente e creativamente a questo esercizio di discernimento, contribuendo a sviluppare la Dottrina Sociale della Chiesa insieme al popolo di Dio, in questo periodo storico di grandi rivolgimenti sociali, ascoltando e dialogando con tutti.<br>C’è oggi un bisogno diffuso di giustizia, una domanda di paternità e di maternità, un profondo desiderio di spiritualità, soprattutto da parte dei giovani, degli emarginati, che non sempre trovano canali efficaci per esprimersi.<br>C’è una domanda crescente di Dottrina Sociale della Chiesa a cui dobbiamo dare risposta.<br><br>Vi ringrazio del vostro impegno e delle vostre preghiere per il mio ministero, e benedico di cuore tutti voi, le vostre famiglie e il vostro lavoro.<br>Grazie! `class: paragrafoNorm` `class: paragrafoNorm`


Sala Clementina, Sabato, 17 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-05-17_lxiv-dis-fca-ftn1]: [[Scheda 266° papa - Francesco I|Francesco I]], **[[Messaggio ai partecipanti all’Assemblea generale della Pontificia Accademia per la Vita, 3 marzo 2025]]**.

[^2025-05-17_lxiv-dis-fca-ftn2]: [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione pastorale sulla Chiesa nel mondo contemporaneo *[[Documenti vari/Documenti del Concilio Ecumenico Vaticano II/cevii-cos-ges#<span class="art" id="cos-ges_art4" name="cos-ges_art4">4</span>. Speranze e angosce.|Gaudium et Spes, n. 4]]*, 07 dicembre 1965.


