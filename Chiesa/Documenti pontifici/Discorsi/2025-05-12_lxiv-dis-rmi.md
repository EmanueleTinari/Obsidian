---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Discorsi|Discorso]]"
titolo-doc: Ai Rappresentanti dei Media convenuti a Roma per il Conclave, Lunedì, 12 maggio 2025
giorno-doc: 12
mese-doc: 5
anno-doc: 2025
data-doc: 2025-05-12
lingua-doc: Italiano
lingua-orig: Italiano
stato: false
tags:
  - Discorso
  - Leone_XIV
  - Agli_operatori_comunicazione
  - Documenti_pontifici
aliases:
  - Agli operatori della comunicazione, Lunedì, 12 maggio 2025
  - Discorso agli operatori della comunicazione, Lunedì, 12 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/speeches/2025/may/documents/20250512-media.html)"
creato: 2025/10/02 09:09:03
modificato: 2025/10/04 00:30:22
---


***


Discorso `class: tipoDoc`


del sommo pontefice `class: tipoAut`


Leone XIV `class: nomeAut`


# Ai Rappresentanti dei Media convenuti a Roma per il Conclave, Lunedì, 12 maggio 2025


Buongiorno!<br>*Good morning, and thank you for this wonderful reception!<br>They say when they clap at the beginning it doesn’t matter much... If you are still awake at the end, and you still want to applaud... Thank you very much!*<br><br>[Buongiorno e grazie per questa bellissima accoglienza!<br>Dicono che quando si applaude all’inizio non vale granché!<br>Se alla fine sarete ancora svegli e vorrete ancora applaudire, grazie mille!]<br><br>Fratelli e sorelle!<br><br>Do il benvenuto a voi, rappresentanti dei media di tutto il mondo.<br>Vi ringrazio per il lavoro che avete fatto e state facendo in questo tempo, che per la Chiesa è essenzialmente un tempo di Grazia.<br><br>Nel “*Discorso della montagna*” Gesù ha proclamato: «***Beati gli operatori di pace***» (*<span class="BibleRef">[[Mt 5,9|Mt 5,9]]</span>*).<br>Si tratta di una Beatitudine che ci sfida tutti e che vi riguarda da vicino, chiamando ciascuno all’impegno di portare avanti una comunicazione diversa, che non ricerca il consenso a tutti i costi, non si riveste di parole aggressive, non sposa il modello della competizione, non separa mai la ricerca della verità dall’amore con cui umilmente dobbiamo cercarla.<br>La pace comincia da ognuno di noi: dal modo in cui guardiamo gli altri, ascoltiamo gli altri, parliamo degli altri; e, in questo senso, il modo in cui comunichiamo è di fondamentale importanza: dobbiamo dire “no” alla guerra delle parole e delle immagini, dobbiamo respingere il paradigma della guerra.<br><br>Permettetemi allora di ribadire oggi la solidarietà della Chiesa ai giornalisti incarcerati per aver cercato di raccontare la verità, e con queste parole anche chiederne la liberazione di questi giornalisti incarcerati.<br>La Chiesa riconosce in questi testimoni – penso a coloro che raccontano la guerra anche a costo della vita – il coraggio di chi difende la dignità, la giustizia e il diritto dei popoli a essere informati, perché solo i popoli informati possono fare scelte libere.<br>La sofferenza di questi giornalisti imprigionati interpella la coscienza delle Nazioni e della comunità internazionale, richiamando tutti noi a custodire il bene prezioso della libertà di espressione e di stampa.<br><br>Grazie, cari amici, per il vostro servizio alla verità.<br>Voi siete stati a Roma in queste settimane per raccontare la Chiesa, la sua varietà e, insieme, la sua unità.<br>Avete accompagnato i riti della Settimana Santa; avete poi raccontato il dolore per la morte di [[Scheda 266° papa - Francesco|Papa Francesco]], avvenuta però nella luce della Pasqua.<br>Quella stessa fede pasquale ci ha introdotti nello spirito del Conclave, che vi ha visti particolarmente impegnati in giornate faticose; e, anche in questa occasione, siete riusciti a narrare la bellezza dell’amore di Cristo che ci unisce tutti e ci fa essere un unico popolo, guidato dal Buon Pastore.<br><br>Viviamo tempi difficili da percorrere e da raccontare, che rappresentano una sfida per tutti noi e che non dobbiamo fuggire.<br>Al contrario, essi chiedono a ciascuno, nei nostri diversi ruoli e servizi, di non cedere mai alla mediocrità.<br>La Chiesa deve accettare la sfida del tempo e, allo stesso modo, non possono esistere una comunicazione e un giornalismo fuori dal tempo e dalla storia.<br>Come ci ricorda **Sant’Agostino**, che diceva: “*Viviamo bene e i tempi saranno buoni*” (cfr. *Discorso 311*).<br>Noi siamo i tempi.<br><br>Grazie, dunque, di quanto avete fatto per uscire dagli stereotipi e dai luoghi comuni, attraverso i quali leggiamo spesso la vita cristiana e la stessa vita della Chiesa.<br>Grazie, perché siete riusciti a cogliere l’essenziale di quel che siamo, e a trasmetterlo con ogni mezzo al mondo intero.<br><br>Oggi, una delle sfide più importanti è quella di promuovere una comunicazione capace di farci uscire dalla “torre di Babele” in cui talvolta ci troviamo, dalla confusione di linguaggi senza amore, spesso ideologici o faziosi.<br>Perciò, il vostro servizio, con le parole che usate e lo stile che adottate, è importante.<br>La comunicazione, infatti, non è solo trasmissione di informazioni, ma è creazione di una cultura, di ambienti umani e digitali che diventino spazi di dialogo e di confronto.<br>E guardando all’evoluzione tecnologica, questa missione diventa ancora più necessaria.<br>Penso, in particolare, all’intelligenza artificiale col suo potenziale immenso, che richiede, però, responsabilità e discernimento per orientare gli strumenti al bene di tutti, così che possano produrre benefici per l’umanità.<br>E questa responsabilità riguarda tutti, in proporzione all’età e ai ruoli sociali.<br><br>Cari amici, impareremo con il tempo a conoscerci meglio.<br>Abbiamo vissuto – possiamo dire insieme – giorni davvero speciali.<br>Li abbiamo, li avete condivisi con ogni mezzo di comunicazione: la TV, la radio, il web, i social.<br>Vorrei tanto che ognuno di noi potesse dire di essi che ci hanno svelato un pizzico del mistero della nostra umanità, e che ci hanno lasciato un desiderio di amore e di pace.<br>Per questo ripeto a voi oggi l’invito fatto da [[Scheda 266° papa - Francesco|Papa Francesco]] nel suo ultimo messaggio per la prossima **[[Giornata Mondiale delle Comunicazioni Sociali]]**: disarmiamo la comunicazione da ogni pregiudizio, rancore, fanatismo e odio; purifichiamola dall’aggressività.<br>Non serve una comunicazione fragorosa, muscolare, ma piuttosto una comunicazione capace di ascolto, di raccogliere la voce dei deboli che non hanno voce.<br>Disarmiamo le parole e contribuiremo a disarmare la Terra.<br>Una comunicazione disarmata e disarmante ci permette di condividere uno sguardo diverso sul mondo e di agire in modo coerente con la nostra dignità umana.<br><br>Voi siete in prima linea nel narrare i conflitti e le speranze di pace, le situazioni di ingiustizia e di povertà, e il lavoro silenzioso di tanti per un mondo migliore.<br>Per questo vi chiedo di scegliere con consapevolezza e coraggio la strada di una comunicazione di pace.<br><br>Grazie a tutti voi.<br>Che Dio vi benedica! `class: paragrafoNorm`


Aula Paolo VI, Lunedì, 12 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


