---
cssclasses: docVat
progr-doc: 29790
num-doc: 18
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: ai partecipanti alla commemorazione dei 500 anni del movimento Anabattista [Zurigo, 29 maggio 2025], Venerdì, 23 maggio 2025
giorno-doc: 23
mese-doc: 5
anno-doc: 2025
data-doc: 2025-05-23
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - Partecipanti_commemorazione_500_anni_movimento_Anabattista
  - Documenti_pontifici
aliases:
  - Ai partecipanti alla commemorazione dei 500 anni del movimento Anabattista [Zurigo, 29 maggio 2025]
  - Messaggio ai partecipanti alla commemorazione dei 500 anni del movimento Anabattista [Zurigo, 29 maggio 2025], Venerdì, 23 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/pont-messages/2025/documents/20250523-messaggio-movimento-anabattista.html)"
creato: 2025/11/17 08:52:53
modificato: 2025/11/17 08:52:53
---

***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# Ai partecipanti alla commemorazione dei 500 anni del movimento Anabattista [Zurigo, 29 maggio 2025], Venerdì, 23 maggio 2025


Mentre siete riuniti per commemorare i 500 anni del movimento anabattista, vi saluto cordialmente, cari amici, con le prime parole pronunciate da Gesù risorto: «***Pace a voi!***» (*<span class="BibleRef">[[Gv 20,19|Gv 20,19]]</span>*).<br><br>Nella gioia della nostra celebrazione della Pasqua, come possiamo non riflettere sull’apparizione di Cristo la sera di quel «***primo giorno della settimana***» (*<span class="BibleRef">[[Gv 20,19|Gv 20,19]]</span>*), quando Gesù non solo entrò attraverso muri e porte chiuse, ma penetrò anche nei cuori timorosi dei suoi discepoli.<br>Inoltre, nell’impartire il suo grande dono della pace, Cristo fu attento all’esperienza dei discepoli, suoi amici, e non nascose i segni della sua Passione ancora visibili nel suo corpo glorioso.<br><br>Accogliendo la pace del Signore e accettando la sua chiamata, che include l’apertura ai doni dello Spirito Santo, tutti i seguaci di Gesù possono immergersi nella radicale novità della fede e della vita cristiana.<br>In effetti, un tale desiderio di rinnovamento caratterizza il movimento anabattista stesso.<br><br>Il motto scelto per la vostra celebrazione, “Il coraggio di amare”, ci ricorda, soprattutto, la necessità per cattolici e mennoniti di compiere ogni sforzo per vivere il comandamento dell’amore, la chiamata all’unità cristiana e il mandato di servire il prossimo.<br>Sottolinea inoltre la necessità di onestà e gentilezza nel riflettere sulla nostra storia comune, che include ferite dolorose e narrazioni che ancora oggi influenzano le relazioni e le percezioni tra cattolici e mennoniti.<br>Quanto è importante, quindi, quella purificazione dei ricordi e quella rilettura comune della storia che possono permetterci di curare le ferite del passato e costruire un nuovo futuro attraverso il “coraggio di amare”.<br>Anzi, solo così il dialogo teologico e pastorale può recare frutto, un frutto duraturo (cfr. *<span class="BibleRef">[[Gv 15,16|Gv 15,16]]</span>*).<br><br>Non è certo un compito facile!<br>Eppure, è stato proprio in particolari momenti di prova che Cristo ha rivelato la volontà del Padre: è stato quando, sfidato dai farisei, ci ha insegnato che i due comandamenti più grandi sono amare Dio e il prossimo (cfr. *<span class="BibleRef">[[Mt 22,34-40|Mt 22,34-40]]</span>*); è stato alla vigilia della sua Passione, quando ha parlato del bisogno di unità: «***affinché tutti siano una sola cosa… perché il mondo creda***» (*<span class="BibleRef">[[Gv 17,21|Gv 17,21]]</span>*).<br>Il mio augurio per ciascuno di noi, quindi, è che possiate dire, citando **Sant’Agostino**: «*Ogni mia speranza è posta nell’immensa grandezza della tua misericordia. Da’ ciò che comandi e comanda ciò che vuoi*».[^2025-05-23_lxiv-mes-cma-ftn1]<br><br>Infine, nel contesto del nostro mondo dilaniato dalla guerra, il nostro continuo cammino di guarigione e di rafforzamento della fraternità svolge un ruolo fondamentale, perché più i cristiani saranno uniti, più efficace sarà la nostra testimonianza a Cristo, Principe della Pace, nella costruzione di una civiltà di incontro dell’amore.<br><br>Con questi sentimenti, assicuro tutti voi della mia preghiera affinché i nostri rapporti fraterni si approfondiscano e crescano.<br>Su ciascuno di voi invoco la gioia e la serenità che provengono dal Signore risorto.<br>`class: paragrafoNorm` `class: paragrafoNorm`


Vaticano, Venerdì, 23 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


NOTE:


[^2025-05-23_lxiv-mes-cma-ftn1]: **Sant’Agostino**, *Confessioni*, X, 29.40.


