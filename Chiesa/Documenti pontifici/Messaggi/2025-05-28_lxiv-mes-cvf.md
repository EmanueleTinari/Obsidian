---
cssclasses: docVat
progr-doc: 29801
num-doc: 29
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: alla Conferenza dei Vescovi di Francia in occasione del 100 anniversario della Canonizzazione di San Giovanni Eudes, San Giovanni Maria Vianney e Santa Teresa di Gesù Bambino e del Volto Santo, Mercoledì, 28 Maggio 2025
giorno-doc: 28
mese-doc: 5
anno-doc: 2025
data-doc: 2025-05-28
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - alla_Conferenza_dei_Vescovi_di_Francia_in_occasione_del_100_anniversario_della_Canonizzazione_di_San_Giovanni_Eudes_San_Giovanni_Maria_Vianney_e_Santa_Teresa_di_Gesù_Bambino_e_del_Volto_Santo
  - Documenti_pontifici
aliases:
  - Alla Conferenza dei Vescovi di Francia in occasione del 100 anniversario della Canonizzazione di San Giovanni Eudes, San Giovanni Maria Vianney e Santa Teresa di Gesù Bambino e del Volto Santo
  - Messaggio alla Conferenza dei Vescovi di Francia in occasione del 100 anniversario della Canonizzazione di San Giovanni Eudes, San Giovanni Maria Vianney e Santa Teresa di Gesù Bambino e del Volto Santo
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/pont-messages/2025/documents/20250528-messaggio-vescovi-francia.html)"
creato: 2025/11/21 07:33:38
modificato: 2025/11/21 14:17:54
---


***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# alla Conferenza dei Vescovi di Francia in occasione del 100 anniversario della Canonizzazione di San Giovanni Eudes, San Giovanni Maria Vianney e Santa Teresa di Gesù Bambino e del Volto Santo, Mercoledì, 28 Maggio 2025


Sono lieto di potermi rivolgere per la prima volta a voi, pastori della Chiesa in Francia e, attraverso di voi, a tutti i vostri fedeli mentre, in questo mese di maggio 2025, si commemora il 100° anniversario della canonizzazione di tre santi che, con la grazia di Dio, il vostro Paese ha donato alla Chiesa universale: **San Giovanni Eudes** (1601-1680), **San Giovanni Maria Vianney** (1786-1859) e **Santa Teresa di Gesù Bambino e del Volto Santo** (1873-1897).<br>Elevandoli alla gloria degli altari, il mio predecessore [[Scheda 259° papa - Pio XI|Pio XI]] desiderava presentarli al Popolo di Dio come maestri da ascoltare, come modelli da imitare e come potenti intercessori da pregare e invocare.<br>L’ampiezza delle sfide che, un secolo dopo, si presentano alla Chiesa in Francia, e la pertinenza sempre più attuale delle sue tre figure di santità ad affrontarle, mi spingono a invitarvi a dare un rilievo particolare a questo anniversario.<br><br>In questo breve messaggio, mi soffermerò solo su un tratto spirituale che **Giovanni Eudes**, **Giovanni Maria Vianney** e **Teresa** hanno in comune e offrono in modo molto eloquente e attraente agli uomini e alle donne di oggi: hanno amato senza riserve Gesù in modo semplice, forte e autentico; hanno sperimentato la sua bontà e la sua tenerezza in una particolare vicinanza quotidiana, e l’hanno testimoniato in un ammirevole slancio missionario.<br><br>Il compianto [[Scheda 266° papa - Francesco I|Papa Francesco]] ci ha lasciato, un po’ come un testamento, una bella enciclica sul Sacro Cuore nella quale afferma: «*Dalla ferita del costato di Cristo continua a sgorgare quel fiume che non si esaurisce mai, che non passa, che si offre sempre di nuovo a chi vuole amare. Solo il suo amore renderà possibile una nuova umanità*».[^2025-05-28_lxiv-mes-cvf-ftn1]<br>Non potrebbe esserci programma di evangelizzazione e di missione più bello e più semplice per il vostro Paese: far scoprire a ognuno l’amore di tenerezza e di predilezione che Gesù nutre per lui, al punto di trasformarne la vita.<br><br>E, in tal senso, i nostri tre santi sono davvero dei maestri, di cui vi invito a far conoscere e apprezzare incessantemente la vita e la dottrina al Popolo di Dio.<br>**San Giovanni Eudes** non è forse stato il primo ad aver celebrato il culto liturgico dei Cuori di Gesù e di Maria?<br>**San Giovanni Maria Vianney** non è stato forse un parroco appassionatamente dedito al suo ministero che affermava: “*Il sacerdozio è l’amore del cuore di Gesù*”?<br>E infine, **Santa Teresa di Gesù Bambino e del Volto Santo** non è forse il grande Dottore in *scientia amoris* di cui il nostro mondo ha bisogno, lei che “respirava” il nome di Gesù in ogni istante della sua vita, con spontaneità e freschezza, e che insegnò ai più piccoli una via “tutta facile” per accedervi?<br><br>Celebrare il centenario della canonizzazione di questi tre santi è anzitutto un invito a rendere grazie al Signore per le meraviglie che ha compiuto in questa terra di Francia durante i lunghi secoli di evangelizzazione e di vita cristiana.<br>I santi non appaiono spontaneamente, ma, attraverso la grazia, sorgono in seno a comunità cristiane vive che hanno saputo trasmettere loro la fede, accendere nel loro cuore l’amore di Gesù e il desiderio di seguirlo.<br>Questa eredità cristiana vi appartiene ancora, impregna ancora profondamente la vostra cultura e resta viva in molti cuori.<br><br>È per questo che formulo l’auspicio che queste celebrazioni non si limitino a evocare con nostalgia un passato che potrebbe sembrare tramontato, ma che risveglino la speranza e suscitino un nuovo slancio missionario.<br>Dio può, con l’aiuto dei santi che vi ha donato e che voi celebrate, rinnovare le meraviglie che ha compiuto in passato.<br>**Santa Teresa** non sarà forse la Patrona delle missioni nelle terre stesse che l’hanno vista nascere?<br>**San Giovanni Maria Vianney** e **San Giovanni Eudes** non sapranno forse parlare alla coscienza di tanti giovani della bontà, della grandezza e della fecondità del sacerdozio, suscitando in loro il desiderio entusiasta, e dando loro il coraggio di rispondere generosamente alla chiamata, proprio mentre la mancanza di vocazioni si fa dolorosamente sentire nelle vostre diocesi e i sacerdoti sono sempre più messi duramente alla prova?<br>Colgo l’occasione per ringraziare dal profondo del cuore tutti i sacerdoti di Francia per il loro impegno coraggioso e perseverante, e desidero esprimere loro il mio paterno affetto.<br><br>Cari fratelli vescovi, invoco l’intercessione di **San Giovanni Eudes**, di **San Giovanni Maria Vianney** e di **Santa Teresa di Gesù Bambino e del Volto Santo**, per il vostro Paese e per il Popolo di Dio che vi peregrina con coraggio, sotto i venti contrari e talvolta ostili dell’indifferentismo, del materialismo e dell’individualismo.<br>Che ridiano coraggio a questo Popolo, nella certezza che Cristo è veramente risorto, Lui, il Salvatore del mondo.<br><br>Implorando sulla Francia la protezione materna della sua potente Patrona, Nostra Signora dell’Assunzione, concedo a ognuno di voi, e a tutte le persone affidate alle vostre cure pastorali, la Benedizione Apostolica. class: paragrafoNorm`


Dal Vaticano, Mercoledì, 28 Maggio 2025 `class: dataLuogo`


Leo PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^2025-05-28_lxiv-mes-cvf-ftn1]: [[Scheda 266° papa - Francesco I|Francesco I]], Lettera Enciclica [[Documenti pontifici/Encicliche/2024-10-24_fi-enc-din#219.|Dilexit nos, n. 219]].


