---
cssclasses: docVat
progr-doc: 29858
num-doc: 86
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: Messaggio per la X Giornata mondiale di preghiera per la cura del Creato 2025 [1 settembre 2025]
giorno-doc: 30
mese-doc: 6
anno-doc: 2025
data-doc: 2025-06-30
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - X_Giornata_mondiale_preghiera_cura_Creato_2025
  - Documenti_pontifici
aliases:
  - 10ª Giornata mondiale di preghiera per la cura del Creato 2025
  - Messaggio per la 10ª Giornata mondiale di preghiera per la cura del Creato 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/creation/documents/20250630-messaggio-giornata-curacreato.html)"
creato: 2025/09/29 19:16:47
modificato: 2025/10/03 23:39:06
---


***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# Semi di Pace e di Speranza.<br>Messaggio per la X Giornata mondiale di preghiera per la cura del Creato 2025 [1 settembre 2025]


Cari fratelli e sorelle! `class: incipit`


Il tema di questa Giornata Mondiale di Preghiera per la Cura del Creato, scelto dal nostro amato [[Papi/Scheda 266° papa - Francesco I|Papa Francesco]], è “Semi di Pace e di Speranza”.<br>Nel 10° anniversario dell’istituzione della Giornata, avvenuta in concomitanza con la pubblicazione dell’*[[Documenti pontifici/Encicliche/2015-05-24_fi-enc-las|Enciclica Laudato si’]]*, ci troviamo nel vivo del Giubileo, “*pellegrini di Speranza*”.<br>E proprio in questo contesto il tema acquista il suo pieno significato.<br><br>Molte volte Gesù, nella sua predicazione, usa l’immagine del seme per parlare del Regno di Dio, e alla vigilia della Passione la applica a sé stesso, paragonandosi al chicco di grano, che per dare frutto deve morire (cfr. *<span class="BibleRef">[[Gv 12,24|Gv 12,24]]</span>*).<br>Il seme si consegna interamente alla terra e lì, con la forza dirompente del suo dono, la vita germoglia, anche nei luoghi più impensati, in una sorprendente capacità di generare futuro.<br>Pensiamo, ad esempio, ai fiori che crescono ai bordi delle strade: nessuno li ha piantati, eppure crescono grazie a semi finiti lì quasi per caso e riescono a decorare il grigio dell’asfalto e persino a intaccarne la dura superficie.<br><br>Dunque, in Cristo siamo semi.<br>Non solo, ma “*semi di Pace e di Speranza*”.<br>Come dice il profeta Isaia, lo Spirito di Dio è in grado di trasformare il deserto, arido e riarso, in un giardino, luogo di riposo e serenità: «***In noi sarà infuso uno spirito dall’alto; allora il deserto diventerà un giardino e il giardino sarà considerato una selva. Nel deserto prenderà dimora il diritto e la giustizia regnerà nel giardino. Praticare la giustizia darà pace, onorare la giustizia darà tranquillità e sicurezza per sempre. Il mio popolo abiterà in una dimora di pace, in abitazioni tranquille, in luoghi sicuri***» (*<span class="BibleRef">[[Is 32,15-18|Is 32,15-18]]</span>*).<br><br>Queste parole profetiche, che dal 1° settembre al 4 ottobre accompagneranno l’iniziativa ecumenica del “Tempo del Creato”, affermano con forza che, insieme alla preghiera, sono necessarie la volontà e le azioni concrete che rendono percepibile questa “carezza di Dio” sul mondo (cfr. **[[Laudato si’, 84]]**).La giustizia e il diritto, infatti, sembrano rimediare all’inospitalità del deserto.<br>Si tratta di un annuncio di straordinaria attualità.<br>In diverse parti del mondo è ormai evidente che la nostra terra sta cadendo in rovina.<br>Ovunque l’ingiustizia, la violazione del diritto internazionale e dei diritti dei popoli, le diseguaglianze e l’avidità da cui scaturiscono producono deforestazione, inquinamento, perdita di biodiversità.<br>Aumentano in intensità e frequenza fenomeni naturali estremi causati dal cambiamento climatico indotto da attività antropiche (cfr. **[[Esortazione Apostolica Laudate Deum, 5]]**), senza considerare gli effetti a medio e lungo termine della devastazione umana ed ecologica portata dai conflitti armati.<br><br>Sembra che manchi ancora la consapevolezza che distruggere la natura non colpisce tutti nello stesso modo: calpestare la giustizia e la pace significa colpire maggiormente i più poveri, gli emarginati, gli esclusi.<br>È emblematica in tale ambito la sofferenza delle comunità indigene.<br><br>E non basta: la natura stessa talvolta diventa strumento di scambio, un bene da negoziare per ottenere vantaggi economici o politici.<br>In queste dinamiche, il creato viene trasformato in un campo di battaglia per il controllo delle risorse vitali, come testimoniano le zone agricole e le foreste divenute pericolose a causa delle mine, la politica della “terra bruciata”[^2025-06-30_lxiv-mes-gcc-ftn1], i conflitti che scoppiano attorno alle fonti d’acqua, la distribuzione iniqua delle materie prime, penalizzando le popolazioni più deboli e minando la stessa stabilità sociale.<br><br>Queste diverse ferite sono dovute al peccato.<br>Di certo non è questo ciò che aveva in mente Dio quando affidò la Terra all’uomo creato a sua immagine (*<span class="BibleRef">[[Gn 1,24-29|Gen 1,24-29]]</span>*).<br>La Bibbia non promuove «*il dominio dispotico dell’essere umano sul creato*» (**[[Laudato si’, 200]]**).<br>Anzi, è «*importante leggere i testi biblici nel loro contesto, con una giusta ermeneutica, e ricordare che essi ci invitano a “coltivare e custodire” il giardino del mondo (cfr. *<span class="BibleRef">[[Gn 2,15|Gen 2,15]]</span>*). Mentre “coltivare” significa arare o lavorare un terreno, “custodire” vuol dire proteggere, curare, preservare, conservare, vigilare. Ciò implica una relazione di reciprocità responsabile tra essere umano e natura*» (**[[Laudato si’, 67]]**).<br><br>La giustizia ambientale – implicitamente annunciata dai profeti – non può più essere considerata un concetto astratto o un obiettivo lontano.<br>Essa rappresenta una necessità urgente, che va oltre la semplice tutela dell’ambiente.<br>Si tratta, in realtà, di una questione di giustizia sociale, economica e antropologica.<br>Per i credenti, in più, è un’esigenza teologica, che per i cristiani ha il volto di Gesù Cristo, nel quale tutto è stato creato e redento.<br>In un mondo dove i più fragili sono i primi a subire gli effetti devastanti del cambiamento climatico, della deforestazione, e dell’inquinamento, la cura del creato diventa una questione di fede e di umanità.<br><br>È ormai davvero il tempo di far seguire alle parole i fatti.<br>«*Vivere la vocazione di essere custodi dell’opera di Dio è parte essenziale di un’esistenza virtuosa, non costituisce qualcosa di opzionale e nemmeno un aspetto secondario dell’esperienza cristiana*» (**[[Laudato si’, 217]]**).<br>Lavorando con dedizione e con tenerezza si possono far germogliare molti semi di giustizia, contribuendo così alla pace e alla speranza.<br>Ci vogliono talvolta anni prima che l’albero dia i suoi primi frutti, anni che coinvolgono un intero ecosistema nella continuità, nella fedeltà, nella collaborazione e nell’amore, soprattutto se quest’amore diventa specchio dell’Amore oblativo di Dio.<br><br>Tra le iniziative della Chiesa che sono come semi gettati in questo campo, desidero ricordare il progetto “*Borgo Laudato Si’*”, che [[Papi/Scheda 266° papa - Francesco I|Papa Francesco]] ci ha lasciato in eredità a Castel Gandolfo, come seme che può portare frutti di giustizia e di pace.<br>Si tratta di un progetto di educazione all’ecologia integrale che vuole essere un esempio di come si può vivere, lavorare e fare comunità applicando i principi dell’**[[Enciclica Laudato si’]]**.<br><br>Prego l’Onnipotente di mandarci in abbondanza il suo «***spirito dall’alto***» (*<span class="BibleRef">[[Is 32,15|Is 32,15]]</span>*), affinché questi semi e altri simili portino abbondanti frutti di pace e di speranza.<br><br>L’**[[Enciclica Laudato si’]]** ha accompagnato la Chiesa Cattolica e molte persone di buona volontà per dieci anni: essa continui ad ispirarci e l’ecologia integrale sia sempre più scelta e condivisa come rotta da seguire.<br>Così si moltiplicheranno i semi di speranza, da “custodire e coltivare” con la grazia della nostra grande e indefettibile Speranza, Cristo Risorto.<br>Nel suo nome invio a tutti voi la mia benedizione. `class: paragrafoNorm`


Dal Vaticano, Lunedì, 30 giugno 2025, Memoria dei Santi Protomartiri della Chiesa Romana `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-06-30_lxiv-mes-gcc-ftn1]: Cfr. Pontificio Consiglio della Giustizia e della Pace, **[[Terra e cibo]]**, LEV 2015, 51-53.


