---
cssclasses: docVat
progr-doc: 29867
num-doc: 51
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: Messaggio per la IX Giornata mondiale dei poveri, XXXIII Domenica del Tempo Ordinario, 16 novembre 2025
giorno-doc: 13
mese-doc: 6
anno-doc: 2025
data-doc: 2025-06-13
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - IX_Giornata_mondiale_poveri
  - Documenti_pontifici
aliases:
  - 9ª Giornata mondiale dei poveri, XXXIII Domenica del Tempo Ordinario, 16 novembre 2025
  - Messaggio per la 9ª Giornata mondiale dei poveri, XXXIII Domenica del Tempo Ordinario, 16 novembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/poor/documents/20250613-messaggio-giornata-poveri.html)"
creato: 2025/09/30 07:35:17
modificato: 2025/10/03 23:50:34
---


***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# Sei tu, mio Signore, la mia speranza (cfr. *<span class="BibleRef">[[Sal 71,5|Sal 71,5]]</span>*).<br>Messaggio per la IX Giornata mondiale dei poveri, XXXIII Domenica del Tempo Ordinario, 16 novembre 2025


###### 1.
«***Sei tu, mio Signore, la mia speranza***» (*<span class="BibleRef">[[Sal 71,5|Sal 71,5]]</span>*).<br>Queste parole sono sgorgate da un cuore oppresso da gravi difficoltà: «***Molte angosce e sventure mi hai fatto vedere***» (*<span class="BibleRef">[[Sal 71,20|v. 20]]</span>*), dice il Salmista.<br>Nonostante questo, il suo animo è aperto e fiducioso, perché saldo nella fede, che riconosce il sostegno di Dio e lo professa: «***Mia rupe e mia fortezza tu sei***» (*<span class="BibleRef">[[Sal 71,3|v. 3]]</span>*).<br>Da qui scaturisce l’indefettibile fiducia che la speranza in Lui non delude: «***In te, Signore, mi sono rifugiato, mai sarò deluso***» (*<span class="BibleRef">[[Sal 71,1|v. 1]]</span>*).<br><br>In mezzo alle prove della vita, la speranza è animata dalla certezza, ferma e incoraggiante, dell’amore di Dio, riversato nei cuori dallo Spirito Santo.<br>Perciò essa non delude (cfr. *<span class="BibleRef">[[Rm 5,5|Rm 5,5]]</span>*) e **San Paolo** può scrivere a Timoteo: «***Noi ci affatichiamo e lottiamo, perché abbiamo posto la nostra speranza nel Dio vivente***» (*<span class="BibleRef">[[1Tm 4,10|1Tm 4,10]]</span>*).<br>Il Dio vivente è infatti il «***Dio della speranza***» (*<span class="BibleRef">[[Rm 15,13|Rm 15,13]]</span>*), che in Cristo, mediante la sua morte e risurrezione, è diventato «***nostra speranza***» (*<span class="BibleRef">[[1Tm 1,1|1Tm 1,1]]</span>*).<br>Non possiamo dimenticare di essere stati salvati in questa speranza, nella quale abbiamo bisogno di rimanere radicati. `class: paragrafoNorm`


###### 2.
Il povero può diventare testimone di una speranza forte e affidabile, proprio perché professata in una condizione di vita precaria, fatta di privazioni, fragilità ed emarginazione.<br>Egli non conta sulle sicurezze del potere e dell’avere; al contrario, le subisce e spesso ne è vittima.<br>La sua speranza può riposare solo altrove.<br>Riconoscendo che Dio è la nostra prima e unica speranza, anche noi compiamo il passaggio tra le *speranze effimere* e la *speranza duratura*.<br>Dinanzi al desiderio di avere Dio come compagno di strada, le ricchezze vengono ridimensionate, perché si scopre il vero tesoro di cui abbiamo realmente necessità.<br>Risuonano chiare e forti le parole con cui il Signore Gesù esortava i suoi discepoli: «***Non accumulate per voi tesori sulla terra, dove tarma e ruggine consumano e dove ladri scassinano e rubano; accumulate invece per voi tesori in cielo, dove né tarma né ruggine consumano e dove ladri non scassinano e non rubano***» (*<span class="BibleRef">[[Mt 6,19-20|Mt 6,19-20]]</span>*). `class: paragrafoNorm`


###### 3.
La più grave povertà è non conoscere Dio.<br>È questo che ci ricordava [[Scheda 266° papa - Francesco|Papa Francesco]] quando in [[Documenti pontifici/Esortazioni apostoliche/2013-11-24_fi-esa-evg|Evangelii gaudium]] scriveva: «*La peggior discriminazione di cui soffrono i poveri è la mancanza di attenzione spirituale. L’immensa maggioranza dei poveri possiede una speciale apertura alla fede; hanno bisogno di Dio e non possiamo tralasciare di offrire loro la sua amicizia, la sua benedizione, la sua Parola, la celebrazione dei Sacramenti e la proposta di un cammino di crescita e di maturazione nella fede*» ([[Documenti pontifici/Esortazioni apostoliche/2013-11-24_fi-esa-evg#200.|Evangelii gaudium, n. 200]]).<br>C’è qui una consapevolezza fondamentale e del tutto originale su come trovare in Dio il proprio tesoro.<br>Insiste, infatti, l’apostolo Giovanni: «***Se uno dice: “Io amo Dio” e odia suo fratello, è un bugiardo. Chi infatti non ama il proprio fratello che vede, non può amare Dio che non vede***» (*<span class="BibleRef">[[1Gv 4,20|1Gv 4,20]]</span>*).<br><br>È una regola della fede e un segreto della speranza: tutti i beni di questa terra, le realtà materiali, i piaceri del mondo, il benessere economico, seppure importanti, non bastano per rendere il cuore felice.<br>Le ricchezze spesso illudono e portano a situazioni drammatiche di povertà, prima fra tutte quella di pensare di non avere bisogno di Dio e condurre la propria vita indipendentemente da Lui.<br>Ritornano alla mente le parole di **Sant’Agostino**: «*Tutta la tua speranza sia Dio: sentiti bisognoso di Lui, per essere da Lui ricolmato. Senza di Lui, qualunque cosa avrai servirà a renderti ancora più vuoto*» (*Enarr. in Ps. 85*,3). `class: paragrafoNorm`1


###### 4.
La speranza cristiana, cui la Parola di Dio rimanda, è certezza nel cammino della vita, perché non dipende dalla forza umana ma dalla promessa di Dio, che è sempre fedele.<br>Perciò i cristiani, fin dalle origini, hanno voluto identificare la speranza con il simbolo dell’àncora, che offre e stabilità e sicurezza.<br>La speranza cristiana è come un’àncora, che fissa il nostro cuore sulla promessa del Signore Gesù, il quale ci ha salvato con la sua morte e risurrezione e che tornerà di nuovo in mezzo a noi.<br>Questa speranza continua a indicare come vero orizzonte di vita i «***nuovi cieli***» e la «***terra nuova***» (*<span class="BibleRef">[[2Pt 3,13|2Pt 3,13]]</span>*), dove l’esistenza di tutte le creature troverà il suo senso autentico, poiché la nostra vera patria è nei cieli (cfr. *<span class="BibleRef">[[Fil 3,20|Fil 3,20]]</span>*).<br><br>La città di Dio, di conseguenza, ci impegna per le città degli uomini.<br>Esse devono fin d’ora iniziare a somigliarle.<br>La speranza, sorretta dall’amore di Dio riversato nei nostri cuori per mezzo dello Spirito Santo (cfr. *<span class="BibleRef">[[Rm 5,5|Rm 5,5]]</span>*), trasforma il cuore umano in terra feconda, dove può germogliare la carità per la vita del mondo.<br>La Tradizione della Chiesa riafferma costantemente questa circolarità fra le tre virtù teologali: fede, speranza e carità.<br>La speranza nasce dalla fede, che la alimenta e sostenta, sul fondamento della carità, che è la madre di tutte le virtù.<br>E della carità abbiamo bisogno oggi, adesso.<br>Non è una promessa, ma una realtà a cui guardiamo con gioia e responsabilità: ci coinvolge, orientando le nostre decisioni al bene comune.<br>Chi manca di carità, invece, non solo manca di fede e di speranza, ma toglie speranza al suo prossimo. `class: paragrafoNorm`


###### 5.
Il biblico invito alla speranza porta dunque con sé il dovere di assumersi coerenti responsabilità nella storia, senza indugi.<br>La carità, infatti, «*rappresenta il più grande comandamento sociale*» (**[[Catechismo della Chiesa Cattolica, 1889]]**).<br>La povertà ha cause strutturali che devono essere affrontate e rimosse.<br>Mentre ciò avviene, tutti siamo chiamati a creare nuovi segni di speranza che testimoniano la carità cristiana, come fecero molti santi e sante in ogni epoca.<br>Gli ospedali e le scuole, ad esempio, sono istituzioni create per esprimere l’accoglienza dei più deboli ed emarginati.<br>Essi dovrebbero far parte ormai delle politiche pubbliche di ogni Paese, ma guerre e diseguaglianze spesso ancora lo impediscono.<br>Sempre più, segni di speranza diventano oggi le case-famiglia, le comunità per minori, i centri di ascolto e di accoglienza, le mense per i poveri, i dormitori, le scuole popolari: quanti segni spesso nascosti, ai quali forse non badiamo, eppure così importanti per scrollarsi di dosso l’indifferenza e provocare all’impegno nelle diverse forme di volontariato!<br><br>I poveri non sono un diversivo per la Chiesa, bensì i fratelli e le sorelle più amati, perché ognuno di loro, con la sua esistenza e anche con le parole e la sapienza di cui è portatore, provoca a toccare con mano la verità del Vangelo.<br>Perciò la **[[Giornata Mondiale dei Poveri]]** intende ricordare alle nostre comunità che i poveri sono al centro dell’intera opera pastorale.<br>Non solo del suo aspetto caritativo, ma ugualmente di ciò che la Chiesa celebra e annuncia.<br>Dio ha assunto la loro povertà per renderci ricchi attraverso le loro voci, le loro storie, i loro volti.<br>Tutte le forme di povertà, nessuna esclusa, sono una chiamata a vivere con concretezza il Vangelo e a offrire segni efficaci di speranza. `class: paragrafoNorm`


###### 6.
Questo è l’invito che giunge dalla celebrazione del Giubileo.<br>Non è un caso che la **[[Giornata Mondiale dei Poveri]]** si celebri verso la fine di quest’anno di grazia.<br>Quando la Porta Santa sarà chiusa, dovremo custodire e trasmettere i doni divini che sono stati riversati nelle nostre mani lungo un intero anno di preghiera, conversione e testimonianza.<br>I poveri non sono oggetti della nostra pastorale, ma soggetti creativi che provocano a trovare sempre nuove forme per vivere oggi il Vangelo.<br>Di fronte al susseguirsi di sempre nuove ondate di impoverimento, c’è il rischio di abituarsi e rassegnarsi.<br>Incontriamo persone povere o impoverite ogni giorno e a volte può accadere che siamo noi stessi ad avere meno, a perdere ciò che un tempo ci pareva sicuro: un’abitazione, il cibo adeguato per la giornata, l’accesso alle cure, un buon livello di istruzione e di informazione, la libertà religiosa e di espressione.<br><br>Promuovendo il bene comune, la nostra responsabilità sociale trae fondamento dal gesto creatore di Dio, che dà a tutti i beni della terra: come questi, così anche i frutti del lavoro dell’uomo devono essere equamente accessibili.<br>Aiutare il povero è infatti questione di giustizia, prima che di carità.<br>Come osserva **Sant’Agostino**: «*Tu dai del pane a chi ha fame, ma sarebbe meglio che nessuno avesse fame, anche se in tal modo non si avrebbe nessuno cui dare. Tu offri dei vestiti a chi è nudo, ma quanto sarebbe meglio se tutti avessero i vestiti e non ci fosse questa indigenza*» (*Commento a 1Gv*, VIII, 5).<br><br>Auspico dunque che quest’Anno Giubilare possa incentivare lo sviluppo di politiche di contrasto alle antiche e nuove forme di povertà, oltre a nuove iniziative di sostegno e aiuto ai più poveri tra i poveri.<br>Lavoro, istruzione, casa, salute sono le condizioni di una sicurezza che non si affermerà mai con le armi.<br>Mi congratulo per le iniziative già esistenti e per l’impegno che viene profuso ogni giorno a livello internazionale da un gran numero di uomini e donne di buona volontà.<br><br>Affidiamoci a Maria Santissima, Consolatrice degli afflitti, e con lei innalziamo un canto di speranza facendo nostre le parole del *Te Deum*: «*In Te, Domine, speravi, non confundar in aeternum* – *In te, Signore, ho sperato, non sarò mai deluso*». `class: paragrafoNorm`


Dal Vaticano, Venerdì, 13 Giugno 2025, memoria di Sant’Antonio di Padova, Patrono dei Poveri `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


