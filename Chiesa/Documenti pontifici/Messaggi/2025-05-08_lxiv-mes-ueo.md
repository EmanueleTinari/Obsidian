---
cssclasses: docVat
progr-doc: 29817
num-doc: 1
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: Prima Benedizione Urbi et Orbi, Giovedì, 8 maggio 2025
giorno-doc: 8
mese-doc: 5
anno-doc: 2025
data-doc: 2025-05-08
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - Urbi_et_Orbi_05_maggio_2025
  - Documenti_pontifici
aliases:
  - Urbi et Orbi, 8 maggio 2025
  - Messaggio Urbi et Orbi, 8 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/urbi/documents/20250508-prima-benedizione-urbietorbi.html)"
creato: 2025/09/22 22:01:42
modificato: 2025/10/16 22:39:55
---


***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# «Urbi et Orbi», Giovedì, 8 maggio 2025


La pace sia con tutti voi! `class: incipit`


Fratelli e sorelle carissimi, questo è il primo saluto del Cristo Risorto, il Buon Pastore, che ha dato la vita per il gregge di Dio.<br>Anch’io vorrei che questo saluto di pace entrasse nel vostro cuore, raggiungesse le vostre famiglie, tutte le persone, ovunque siano, tutti i popoli, tutta la terra.<br>La pace sia con voi!<br><br>Questa è la pace del Cristo Risorto, una pace disarmata e una pace disarmante, umile e perseverante.<br>Proviene da Dio, Dio che ci ama tutti incondizionatamente.<br><br>Ancora conserviamo nei nostri orecchi quella voce debole ma sempre coraggiosa di [[Scheda 266° papa - Francesco|Papa Francesco]] che benediceva Roma, il Papa che benediceva Roma, dava la sua benedizione al mondo, al mondo intero, quella mattina del giorno di Pasqua.<br>Consentitemi di dare seguito a quella stessa benedizione: Dio ci vuole bene, Dio vi ama tutti, e il male non prevarrà!<br>Siamo tutti nelle mani di Dio.<br>Pertanto, senza paura, uniti mano nella mano con Dio e tra di noi andiamo avanti!<br>Siamo discepoli di Cristo.<br>Cristo ci precede.<br>Il mondo ha bisogno della sua luce.<br>L’umanità necessita di Lui come del ponte per essere raggiunta da Dio e dal suo amore.<br>Aiutateci anche voi, poi gli uni gli altri a costruire ponti, con il dialogo, con l’incontro, unendoci tutti per essere un solo popolo sempre in pace.<br>Grazie a [[Scheda 266° papa - Francesco|Papa Francesco]]!<br><br>Voglio ringraziare anche tutti i confratelli Cardinali che hanno scelto me per essere Successore di Pietro e camminare insieme a voi, come Chiesa unita cercando sempre la pace, la giustizia, cercando sempre di lavorare come uomini e donne fedeli a Gesù Cristo, senza paura, per proclamare il Vangelo, per essere missionari.<br><br>Sono un figlio di **Sant’Agostino**, agostiniano, che ha detto: “*Con voi sono cristiano e per voi vescovo*”.<br>In questo senso possiamo tutti camminare insieme verso quella patria che Dio ci ha preparato.<br><br>Alla Chiesa di Roma un saluto speciale!<br>Dobbiamo cercare insieme come essere una Chiesa missionaria, una Chiesa che costruisce i ponti, il dialogo, sempre aperta ad accogliere, come questa piazza, con le braccia aperte tutti, tutti coloro che hanno bisogno della nostra carità, della nostra presenza, del dialogo e dell’amore.<br><br>*Y si me permiten también una palabra, un saludo a todos y en modo particular a mi querida diócesis de Chiclayo, en el Perú, donde un pueblo fiel ha acompañado a su obispo, ha compartido su fe y ha dado tanto, tanto, para seguir siendo Iglesia fiel de Jesucristo*.<br><br>[E se mi permettete una parola, un saluto a tutti e in modo particolare alla mia cara diocesi di Chiclayo, in Perù, dove un popolo fedele ha accompagnato il suo vescovo, ha condiviso la sua fede e ha dato tanto, tanto, per continuare ad essere Chiesa fedele di Gesù Cristo.]<br><br>A tutti voi, fratelli e sorelle di Roma, d’Italia, di tutto il mondo: vogliamo essere una Chiesa sinodale, una Chiesa che cammina, una Chiesa che cerca sempre la pace, che cerca sempre la carità, che cerca sempre di essere vicino specialmente a coloro che soffrono.<br><br>Oggi è il giorno della Supplica alla Madonna di Pompei.<br>Nostra Madre Maria vuole sempre camminare con noi, stare vicino, aiutarci con la sua intercessione e il suo amore.<br>Allora vorrei pregare insieme a voi.<br>Preghiamo insieme per questa nuova missione, per tutta la Chiesa, per la pace nel mondo e chiediamo questa grazia speciale a Maria, nostra Madre: Ave Maria...<br><br>***[Benedizione solenne]*** `class: paragrafoNorm`


Loggia centrale della Basilica di San Pietro, Giovedì, 8 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


