---
cssclasses: docVat
progr-doc: 29889
num-doc: 73
autore-doc: "[[Scheda 267° papa - Leone XIV|Leone XIV]]"
tipo-doc: "[[Messaggi|Messaggio]]"
titolo-doc: Messaggio per la V Giornata mondiale dei nonni e degli anziani 2025 [27 luglio 2025]
giorno-doc: 26
mese-doc: 6
anno-doc: 2025
data-doc: 2025-06-26
lingua-doc: Italiano
lingua-orig: Italiano
stato: false
tags:
  - Messaggio
  - Leone_XIV
  - V_Giornata_mondiale_nonni_anziani_2025
  - Documenti_pontifici
aliases:
  - 5ª Giornata mondiale dei nonni e degli anziani 2025
  - Messaggio per la 5ª Giornata mondiale dei nonni e degli anziani 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/messages/grandparents/documents/20250626-messaggio-nonni-anziani.html)"
creato: 2025/09/29 23:29:24
modificato: 2025/10/03 23:45:38
---


***


Messaggio `class: tipoDoc`


del sommo pontefice `class: tipoAut`


Leone XIV `class: nomeAut`


# Messaggio per la V Giornata mondiale dei nonni e degli anziani 2025 [27 luglio 2025]<br>Beato chi non ha perduto la sua speranza (cfr. *<span class="BibleRef">[[Sir 14,2|Sir 14,2]]</span>*).


Cari fratelli e sorelle, `class: incipit`


il **[[Giubileo]]** che stiamo vivendo ci aiuta a scoprire che la speranza è fonte di gioia sempre, ad ogni età.<br>Quando, poi, essa è temprata dal fuoco di una lunga esistenza, diventa fonte di una beatitudine piena.<br><br>La Sacra Scrittura presenta diversi casi di uomini e donne già avanti negli anni, che il Signore coinvolge nei suoi disegni di salvezza.<br>Pensiamo ad Abramo e Sara: ormai anziani, restano increduli davanti alla parola di Dio, che promette loro un figlio.<br>L’impossibilità di generare sembrava aver chiuso il loro sguardo di speranza sul futuro.<br><br>Non diversa è la reazione di Zaccaria all’annuncio della nascita di Giovanni il Battista: «***Come potrò mai conoscere questo? Io sono vecchio e mia moglie è avanti negli anni***» (*<span class="BibleRef">[[Lc 1,18|Lc 1,18]]</span>*).<br>Vecchiaia, sterilità, declino sembrano spegnere le speranze di vita e di fecondità di tutti questi uomini e donne.<br>E anche la domanda che Nicodemo pone a Gesù, quando il Maestro gli parla di una “nuova nascita”, sembra puramente retorica: «***Come può nascere un uomo quando è vecchio? Può forse entrare una seconda volta nel grembo di sua madre e rinascere?***» (*<span class="BibleRef">[[Gv 3,4|Gv 3,4]]</span>*).<br>Eppure ogni volta, davanti a una risposta apparentemente scontata, il Signore sorprende i suoi interlocutori con un intervento di salvezza. `class: paragrafoNorm`


###### Gli anziani, segni di speranza


Nella Bibbia, Dio più volte mostra la sua provvidenza rivolgendosi a persone avanti negli anni.<br>Così avviene, oltre che per Abramo, Sara, Zaccaria ed Elisabetta, pure per Mosè, chiamato a liberare il suo popolo quando aveva ben ottant’anni (cfr. *<span class="BibleRef">[[Es 7,7|Es 7,7]]</span>*).<br>Con queste scelte, ci insegna che ai suoi occhi la vecchiaia è un tempo di benedizione e di grazia e che *gli anziani*, per Lui, *sono i primi testimoni di speranza*.<br>«*Cos’è mai questo tempo della vecchiaia?* – si domanda al riguardo **Sant’Agostino** – *Ti risponde qui Dio: “Oh, venga meno per davvero la tua forza, affinché in te resti la forza mia e tu possa dire con l’Apostolo: Quando sono debole, allora sono forte”*» (*Super Ps. 70*, 11).<br>Il fatto che il numero di quelli che sono avanti negli anni sia oggi in aumento diventa allora per noi un segno dei tempi che siamo chiamati a discernere, per leggere bene la storia che viviamo.<br><br>La vita della Chiesa e del mondo, infatti, si comprende solo nel susseguirsi delle generazioni, e abbracciare un anziano ci aiuta a capire che la storia non si esaurisce nel presente, né si consuma tra incontri veloci e relazioni frammentarie, ma si snoda verso il futuro.<br>Nel libro della Genesi troviamo il commovente episodio della benedizione data da Giacobbe, ormai vecchio, ai suoi nipoti, i figli di Giuseppe: le sue parole li spronano a guardare con speranza al futuro, come al tempo delle promesse di Dio (cfr. *<span class="BibleRef">[[Gn 48,8-20|Gen 48,8-20]]</span>*).<br>Se dunque è vero che la fragilità degli anziani necessita del vigore dei giovani, è altrettanto vero che l’inesperienza dei giovani ha bisogno della testimonianza degli anziani per progettare con saggezza l’avvenire.<br>Quanto spesso i nostri nonni sono stati per noi esempio di fede e di devozione, di virtù civiche e impegno sociale, di memoria e di perseveranza nelle prove!<br>Questa bella eredità, che ci hanno consegnato con speranza e amore, non sarà mai abbastanza, per noi, motivo di gratitudine e di coerenza. `class: paragrafoNorm`


###### Segni di speranza per gli anziani


Il Giubileo, fin dalle sue origini bibliche, ha rappresentato un tempo di liberazione: gli schiavi venivano affrancati, i debiti condonati, le terre restituite ai proprietari originari.<br>Era un momento di restaurazione dell’ordine sociale voluto da Dio, in cui si sanavano le disuguaglianze e le oppressioni accumulate negli anni.<br>Gesù rinnova questi eventi di liberazione quando, nella sinagoga di Nazaret, proclama il lieto annuncio ai poveri, la vista dei ciechi, la liberazione dei prigionieri e il ritorno alla libertà per gli oppressi (cfr. *<span class="BibleRef">[[Lc 4,16-21|Lc 4,16-21]]</span>*).<br><br>Guardando alle persone anziane in questa prospettiva giubilare, anche noi siamo chiamati a vivere con loro una liberazione, soprattutto dalla solitudine e dall’abbandono.<br>Questo anno è il momento propizio per realizzarla: la fedeltà di Dio alle sue promesse ci insegna che c’è una beatitudine nella vecchiaia, una gioia autenticamente evangelica, che ci chiede di abbattere i muri dell’indifferenza, nella quale gli anziani sono spesso rinchiusi.<br>Le nostre società, ad ogni latitudine, si stanno abituando troppo spesso a lasciare che una parte così importante e ricca della loro compagine venga tenuta ai margini e dimenticata.<br><br>Davanti a questa situazione, è necessario un cambio di passo, che testimoni un’assunzione di responsabilità da parte di tutta la Chiesa.<br>Ogni parrocchia, ogni associazione, ogni gruppo ecclesiale è chiamato a diventare protagonista della “rivoluzione” della gratitudine e della cura, da realizzare facendo visita frequentemente agli anziani, creando per loro e con loro reti di sostegno e di preghiera, intessendo relazioni che possano donare speranza e dignità a chi si sente dimenticato.<br>La speranza cristiana ci spinge sempre a osare di più, a pensare in grande, a non accontentarci dello *status quo*.<br>Nella fattispecie, a lavorare per un cambiamento che restituisca agli anziani stima e affetto.<br><br>Per questo, [[Scheda 266° papa - Francesco|Papa Francesco]] ha voluto che la **[[Giornata Mondiale dei Nonni e degli Anziani]]** si celebrasse anzitutto incontrando chi è solo.<br>E per la medesima ragione, si è deciso che quanti non potranno venire a Roma, quest’anno, in pellegrinaggio, possano «*conseguire l’Indulgenza giubilare se si recheranno a rendere visita per un congruo tempo agli anziani in solitudine,* [...] *quasi compiendo un pellegrinaggio verso Cristo presente in loro*» (cfr. *<span class="BibleRef">[[Mt 25,34-36|Mt 25,34-36]]</span>*; Penitenzieria Apostolica, **[[Norme sulla Concessione dell’Indulgenza Giubilare]]**, III).<br>Visitare un anziano è un modo per incontrare Gesù, che ci libera dall’indifferenza e dalla solitudine. `class: paragrafoNorm`


###### Da anziani si può sperare


Il libro del Siracide afferma che la beatitudine è di coloro che non hanno perso la propria speranza (cfr. *<span class="BibleRef">[[Sir 14,2|Sir 14,2]]</span>*), lasciando intendere che nella nostra vita – specie se lunga – possono esserci tanti motivi per volgersi con lo sguardo indietro, piuttosto che al futuro.<br>Eppure, come scrisse [[Scheda 266° papa - Francesco|Papa Francesco]] durante il suo ultimo ricovero in ospedale, «*il nostro fisico è debole ma, anche così, niente può impedirci di amare, di pregare, di donare noi stessi, di essere l’uno per l’altro, nella fede, segni luminosi di speranza*» (**[[Angelus, 16 marzo 2025]]**).<br>Abbiamo una libertà che nessuna difficoltà può toglierci: quella di amare e di pregare.<br>Tutti, sempre, possiamo amare e pregare.<br><br>Il bene che vogliamo ai nostri cari – al coniuge col quale abbiamo passato gran parte della vita, ai figli, ai nipoti che rallegrano le nostre giornate – non si spegne quando le forze svaniscono.<br>Anzi, spesso è proprio il loro affetto a risvegliare le nostre energie, portandoci speranza e conforto.<br><br>Questi segni di vitalità dell’amore, che hanno la loro radice in Dio stesso, ci danno coraggio e ci ricordano che «***se anche il nostro uomo esteriore si va disfacendo, quello interiore invece si rinnova di giorno in giorno***» (*<span class="BibleRef">[[2Cor 4,16|2Cor 4,16]]</span>*).<br>Soprattutto da anziani, dunque, perseveriamo fiduciosi nel Signore.<br>Lasciamoci rinnovare ogni giorno dall’incontro con Lui, nella preghiera e nella santa Messa.<br>Trasmettiamo con amore la fede che abbiamo vissuto per tanti anni, in famiglia e negli incontri quotidiani: lodiamo sempre Dio per la sua benevolenza, coltiviamo l’unità con i nostri cari, allarghiamo il nostro cuore a chi è più lontano e, in particolare, a chi vive nel bisogno.<br>Saremo segni di speranza, ad ogni età. `class: paragrafoNorm`


Dal Vaticano, Giovedì, 26 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


