---
cssclasses: docVat
progr-doc: 187
num-doc: 56
autore-doc: "[[Scheda 254° papa - Gregorio XVI|Gregorio XVI]]"
tipo-doc: "[[Allocuzioni|Allocuzione]]"
titolo-doc: Haerentem diu
giorno-doc: 22
mese-doc: 7
anno-doc: 1842
data-doc: 1842-07-22
lingua-doc: Italiano
lingua-orig: Latino
stato: false
tags:
  - Allocuzione
  - Gregorio_XVI
  - Haerentem_diu
  - Documenti_pontifici
aliases:
  - Haerentem diu
  - Allocuzione Haerentem diu
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/gregorius-xvi/it/documents/allocuzione-haerentem-diu-22-luglio-1842.html)"
creato: 2025/11/06 09:41:24
modificato: 2025/11/06 10:05:06
---


***


Allocuzione `class: tipoDoc`


del sommo pontefice `class: tipoAut`


Gregorio XVI `class: nomeAut`


# Haerentem diu


Il Papa Gregorio XVI.<br>Venerabili Fratelli. `class: incipit`


Altre volte,Venerabili Fratelli, da questo stesso luogo vi abbiamo rivelato l’angoscia che opprime il Nostro cuore a motivo della lacrimevole condizione della Chiesa Cattolica nell’Impero Russo.<br><br>Appena assunta la carica del supremo Pontificato, abbiamo impegnato tutta la Nostra sollecitudine e tutto il Nostro zelo per porre rimedio ai numerosi e così grandi mali, che si aggravavano di giorno in giorno: ne è testimone Colui che, sebbene immeritevolmente, rappresentiamo sulla terra con potere vicario.<br><br>Anche gli avvenimenti più recenti rivelano, più che a sufficienza, quali risultati siano venuti da questa Nostra assidua preoccupazione.<br>A motivo di tutto questo il Nostro persistente dolore si è fatto così grande che è più facile per voi immaginarlo che per Noi esprimerlo.<br><br>Vi è dunque un preciso motivo che spinge al culmine la Nostra intima amarezza e Ci rende oltremodo pieni di ansia e di preoccupazione in forza del Nostro divino ministero.<br>Tutto ciò infatti che, senza posa, avevamo approntato per tutelare l’integrità della Chiesa Cattolica nei territori dell’Impero Russo, proprio in quelle regioni non è stato divulgato, ed è anzi accaduto il gravissimo inconveniente che presso i fedeli, colà residenti in gran numero, si è diffusa la diceria, alimentata dalla consolidata prassi di inganno dei nemici di questa Santa Sede, che Noi, immemori del Nostro sacrosanto dovere, non abbiamo parlato, fingendo di non essere a conoscenza della loro gravissima situazione, e abbiamo quindi tradito la causa della Religione Cattolica.<br><br>La cosa è stata spinta a tal punto, che Noi siamo diventati materia di discredito e, addirittura, pietra di scandalo per un’estesa porzione del gregge del Signore, alla guida del quale siamo stati preposti da Dio: anzi, a guida dell’intera Chiesa fondata su quella solida pietra dalla quale giunge a Noi ed ai Nostri Successori la Sua augusta dignità.<br><br>Stando così le cose, l’interesse di Dio, della Religione e Nostro esige che respingiamo lontano da Noi perfino il sospetto di una colpa tanto infamante.<br>È questo dunque il motivo per cui abbiamo comandato di trasmettere a ciascuno di voi, in una particolareggiata esposizione, tutta la serie delle disposizioni prese a favore della Chiesa Cattolica nel summenzionato Impero Russo; deve risultare chiaro a tutto il popolo fedele che Noi non siamo mai venuti meno al Nostro dovere apostolico.<br><br>Non perdiamoci tuttavia d’animo, Venerabili Fratelli, sorretti dalla speranza che il potentissimo Imperatore della Russia, illustre Re di Polonia, per l’alto senso di giustizia e per la grandezza d’animo che lo contraddistingue, voglia assecondare le insistenti richieste Nostre e del popolo cattolico a lui sottomesso.<br><br>Sostenuti da questa speranza, non tralasciamo, con fiduciosa preghiera, di alzare gli occhi e le mani al monte donde Ci verrà l’aiuto; l’insistente e corale supplica a Dio Onnipotente e sommamente misericordioso ottenga per la Sua Chiesa, da tempo in grave difficoltà, l’attesissimo soccorso. `class: paragrafoNorm`


Roma, durante il Concistoro segreto, 22 luglio 1842 `class: dataLuogo`


Gregorius PP. XVI `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


