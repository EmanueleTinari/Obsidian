---
cssclasses: docVat
progr-doc: 130
num-doc: 6
autore-doc: "[[Scheda 253° papa - Pio VIII|Papa Pio VIII]]"
tipo-doc: "[[Brevi|Breve]]"
titolo-doc: Inter multiplices
giorno-doc: 11
mese-doc: 08
anno-doc: 1829
data-doc: 1829-08-11
lingua-doc: Italiano
lingua-orig: Latino
stato: false
tags:
  - Breve
  - Pio_VIII
  - Inter_multiplices
  - Documenti_pontifici
aliases:
  - Inter multiplices
  - Breve Inter multiplices
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/pius-viii/it/documents/breve-inter-multiplices-11-agosto-1829.html)"
creato: 2025/09/14 22:57:29
modificato: 2025/09/14 22:57:29
---


***


Breve `class: tipoDoc`


del sommo pontefice `class: tipoAut`


Pio VIII `class: nomeAut`


# Inter multiplices


Il Papa Pio VIII.<br>A perpetua memoria. `class: incipit`


###### 1.

Tra le molteplici e gravissime cure del Nostro apostolato, occupa un posto non secondario quella che riguarda lo stato delle Diocesi distribuite sull’intero globo, giacché è prerogativa della suprema potestà e del giudizio Nostro governarle, stabilirne i confini, o modificarli quando considerazioni di tempo e di circostanze Ce ne facciano riconoscere l’utilità per i fedeli. `class: paragrafoNorm`


###### 2.

Poiché dunque Ci fu riferito essere opportuno, per una più efficace e incisiva conduzione delle attività religiose nell’isola Principe Edoardo, nella nuova Brunswick e nelle isole Maddalena (Canada), che quelle regioni vengano separate dalal Diocesi del Quebec e siano erette in proprio Vescovato, Noi affidammo tale importante questione all’esame dei Venerabili Nostri Fratelli preposti agli affari di Propaganda Fide.<br>Successivamente, dopo matura riflessione, e tenendo in particolare considerazione la lettera con la quale il Venerabile Fratello Bernardo Claudio Panet, Arcivescovo di Quebec, manifestò il suo aperto e chiaro consenso riguardo alla separazione dalla sua sede delle ricordate regioni, accogliendo il parere dei citati Fratelli abbiamo riconosciuto assai utile la costituzione di tale Vescovato. `class: paragrafoNorm`


###### 3.

Pertanto, *motu proprio*, con certa scienza, nella pienezza dell’apostolica potestà, separiamo in perpetuo l’isola Principe Edoardo, Nuova Brunswick e le isole Maddalena dalla Diocesi di Quebec; in forza della presente lettera erigiamo e costituiamo quelle regioni in un proprio Vescovato, immediatamente soggetto a questa Santa Sede fino a che dalla stessa Santa Sede non sia altrimenti stabilito, e che la sede episcopale sia a Charlottetown, nell’isola Principe Edoardo; da tale città prenda nome lo stesso Vescovato, il quale, infine, comprenda nella propria Diocesi, oltre all’isola Principe Edoardo, anche la Nuova Brunswick e le isole Maddalena. `class: paragrafoNorm`


###### 4.

Decretiamo che questa lettera sia e resti in futuro sempre ferma, valida ed efficace, e che sortisca e consegua pieni ed integri i suoi effetti, e che sia osservata scrupolosamente in tutto quanto premesso.<br>Così, secondo quanto premesso, si debba giudicare e definire da parte di qualsivoglia giudice ordinario, ed anche di quelli delegati a giudicare le cause del Nostro Palazzo apostolico, e resti vano e nullo il giudizio di chiunque, con qualsivoglia autorità, scientemente o per ignoranza, oserà altrimenti giudicare. `class: paragrafoNorm`


###### 5.

Nonostante le Costituzioni e le disposizioni apostoliche, nonché il giuramento e la confermazione apostolica della detta Chiesa di Quebec, o qualsiasi altra norma di statuti e consuetudini consolidate, e qualsivoglia altra eccezione contraria. `class: paragrafoNorm`


Dato a Roma, presso Santa Maria Maggiore, sotto l’anello del Pescatore, il giorno 11 agosto 1829, anno primo del Nostro Pontificato. `class: dataLuogo`


Pius VIII `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


