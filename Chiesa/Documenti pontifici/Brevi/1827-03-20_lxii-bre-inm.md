---
cssclasses: docVat
progr-doc: 121
num-doc: 15
autore-doc: "[[Scheda 252° papa - Leone XII|Leone XII]]"
tipo-doc: "[[Brevi|Breve]]"
titolo-doc: Inter Multiplices
giorno-doc: 20
mese-doc: 3
anno-doc: 1827
data-doc: 1827-03-20
lingua-doc: Italiano
lingua-orig: Latino
stato: false
tags:
  - Breve
  - Leone_XII
  - Inter_Multiplices
  - Documenti_pontifici
aliases:
  - Inter Multiplices
  - Breve Inter Multiplices
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xii/it/documents/breve-inter-multiplices-20-marzo-1827.html)"
creato: 2025/12/21 15:31:52
modificato: 2025/12/21 15:33:27
---


***


Breve `class: tipoDoc`


del sommo pontefice `class: tipoAut`


Leone XII `class: nomeAut`


# Inter Multiplices


Il Papa Leone XII.<br>A futura memoria. `class: incipit`


###### 1.

Fra le molteplici, gravissime cure del Nostro apostolato, occupa un posto non secondario quella che riguarda lo stato delle Diocesi distribuite sull’intero globo, giacché è prerogativa della Nostra suprema potestà e del Nostro giudizio stabilire per esse nuovi confini, oppure modificare quelli esistenti, quando per considerazioni di tempo e di circostanze veniamo a conoscere che ciò gioverebbe ai fedeli.<br><br>Poiché, dalle notizie riferite dai Venerabili Fratelli Ambrogio Marechal, Arcivescovo di Baltimora, ed Edoardo Jenwinck, Vescovo di Cincinnati, e dalle importantissime testimonianze di altri, è parso quanto mai opportuno, per diffondere e confermare la religione nelle province del Michigan e del Nord Ovest (delle quali fino ad ora il predetto Venerabile Fratello Vescovo di Cincinnati ha avuto la responsabilità di amministratore apostolico) erigere le due province in un’unica nuova Diocesi e stabilire anche i confini di dette province, la cui sede è nella città di Detroit; Noi, su consiglio dei Venerabili Nostri Fratelli Cardinali di Santa Romana Chiesa responsabili degli affari di Propaganda Fide, dopo avere attentamente valutato ogni aspetto, abbiamo deciso l’erezione della citata Diocesi.<br>Pertanto, con la presente Nostra lettera apostolica, nella pienezza della potestà apostolica, erigiamo e costituiamo le province del Michigan e del Nord Ovest in una vera e propria Diocesi, la cui sede episcopale sarà a Detroit, ed i cui confini corrispondano a quelli delle predette province, fissando tutti i diritti, i privilegi, gli onori ed anche gli usuali e consueti oneri e tutte le altre disposizioni che vengono assegnate ed attribuite attraverso le norme canoniche a Diocesi di questo tipo.<br>Ordiniamo inoltre a tutti e a ciascuno cui spetta e spetterà in futuro di sottomettersi alle Nostre predette disposizioni, alle quali sono obbligati a corrispondere accuratamente. `class: paragrafoNorm`


###### 2.

Decretiamo che la presente lettera sia e resti in futuro sempre ferma, valida ed efficace; che sortisca e consegua pieni ed integri i suoi effetti; che da coloro cui spetta ed in qualsivoglia tempo spetterà sia compiutamente ed in tutto applicata e con scrupolo inviolabilmente osservata; così, secondo quanto premesso, dovranno giudicare e definire tutti i giudici ordinari ed anche quelli delegati a definire le cause del Nostro palazzo apostolico, e resti vano e nullo il giudizio di chiunque, con qualsivoglia autorità, scientemente o per ignoranza, oserà altrimenti giudicare. `class: paragrafoNorm`


###### 3.

Nonostante le costituzioni e le disposizioni apostoliche o gli statuti della predetta Chiesa, rafforzati anche dal giuramento, o dalla confermazione apostolica, o da qualunque altra autorità, e qualunque consuetudine, o qualunque norma contraria. `class: paragrafoNorm`


Dato a Roma, presso San Pietro, sotto l’anello del Pescatore, il 20 marzo 1827, anno quarto del Nostro Pontificato. `class: dataLuogo`


Leo PP. XII `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


