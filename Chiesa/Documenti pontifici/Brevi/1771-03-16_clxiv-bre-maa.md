---
cssclasses: docVat
progr-doc: 60
num-doc: 4
autore-doc: "[[Scheda 249° papa - Clemente XIV|Clemente XIV]]"
tipo-doc: "[[Brevi|Breve]]"
titolo-doc: Magna atque
giorno-doc: 16
mese-doc: 3
anno-doc: 1771
data-doc: 1771-03-16
lingua-doc: Italiano
lingua-orig: Latino
stato: false
tags:
  - Breve
  - Clemente_XIV
  - Magna_atque
  - Documenti_pontifici
aliases:
  - Magna atque
  - Breve Magna atque
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/clemens-xiv/it/documents/breve-magna-atque-16-marzo-1771.html)"
creato: 2025/09/24 20:54:28
modificato: 2025/09/24 22:54:34
---


***


Breve `class: tipoDoc`


del sommo pontefice `class: tipoAut`


Clemente XIV `class: nomeAut`


# Magna atque


Ai Venerabili Fratelli<br>Arcivescovi e Vescovi<br>dello Stato Ecclesiastico. `class: centrato-maiuscolo`


Il Papa Clemente XIV.<br>Venerabili Fratelli, salute e Apostolica Benedizione. `class: incipit`


###### 1.

Venerabili Fratelli, grandi innumerevoli prove della misericordia e della clemenza Divina verso di Noi si sono sempre manifestate; e non ci fu mai alcun tempo che non sia stato ricolmo dei suoi sommi benefici.<br>Tuttavia l’opera della nostra redenzione, di cui proprio in questi giorni onoreremo di nuovo la memoria, da sola supera di gran lunga la grandezza degli altri benefici, e comprende il valore e il numero di tutti.<br>In questa opera divina e grandissima compiuta tra gli uomini è stato posto il fondamento di tutta la religione; in essa sono riposte le speranze e le nostre attese, e la ragione della felicità e di tutta la vita.<br>Per il sangue del nostro Salvatore siamo stati restituiti dall’antica schiavitù alla libertà, dalla malattia alla buona salute, dalle tenebre alla luce della verità, e siamo stati ascritti tra i figli di Dio, come coeredi di Gesù Cristo.<br>Egli per scontare la punizione da noi dovuta, assunse la nostra fragile natura; si sottomise alle nostre disgrazie, ai nostri dolori e alle nostre insufficienze; scambiò la vita con la morte e i doni della sua grazia con le nostre tribolazioni e la nostra povertà; per darci i suoi doni, assunse su di sé i nostri peccati e fu condotto al macello come pecora, affinché si riversassero su di noi i premi della vittoria riportata e del trionfo conseguito come uno di noi.<br><br>Quindi, Venerabili Fratelli, che cos’altro dobbiamo fare di fronte all’eccezionalità di un beneficio tanto grande, se non che, resi simili a lui in tutto, con lui veniamo crocifissi, con lui moriamo, imitiamo la sua umiltà, la sua mansuetudine e la sua carità; conformati al suo esempio, trasferiamo i disegni della divina clemenza, della misericordia e dell’amore nei confronti di tutti.<br>Bisogna che insistiamo assiduamente soprattutto su questo, o Venerabili Fratelli, Noi che siamo stati preposti ad annunciare agli altri le vie del Signore. `class: paragrafoNorm`


###### 2.

Proprio per questo abbiamo voluto rivolgerci a Voi – che siete i più vicini a Noi ed ai quali la Nostra voce potrà giungere rapidamente – per ricordarvi con il maggior impegno di cui siamo capaci di spronare il popolo affidato alla vostra custodia, in questo tempo particolarmente propizio per il perdono.<br><br>Che cosa potreste fare di più adatto al vostro ministero, che cosa di più utile per la salvezza degli altri, che il condurli a questa ricchissima fonte di misericordia e di clemenza che sgorga dalla Croce del nostro Salvatore, e infiammarli per far nascere in loro i frutti del sangue di Cristo?<br>A seguito della vostra esortazione e del vostro esempio, imparino a morire con Cristo, affinché possano risorgere con Lui dalla vecchia alla nuova vita, e vivere per Lui solo, che è stato consegnato per i nostri peccati, ed è risorto per la nostra salvezza.<br>Sappiano che cosa offrono in questi giorni i celebrandi misteri; capiscano che questo tempo è da accogliere; che questi sono i giorni della salvezza, i giorni del perdono, della pietà e della pace; e accolta la grandezza della misericordia divina, quella cerchino, in quella si rifugino, ardano per il desiderio di ottenerla.<br>La stupenda sublimità del Sacramento, che ricorderemo istituito da Cristo Signore nella Cena santissima, deve anche infiammare i loro propositi e il loro ardore.<br>Quando, infatti, risplende più chiaramente la luce della carità di nostro Signore Iddio, che ci ha consegnato il suo corpo e il suo sangue quale cibo e bevanda, per lasciarci un segno grandissimo e perpetuo del suo amore per noi e perché rimanessimo sempre in Lui e Lui in noi?<br>Da dove scorrerebbe verso di noi una maggiore ricchezza di grazia divina, e da dove verrebbero forze più efficaci a sostenere la debolezza del nostro spirito se non quando ci uniamo a Lui, autore di ogni grazia e salvezza, e inseriti nel suo corpo quali vive membra mutiamo in qualche modo natura?<br>Introducete questi soavissimi sentimenti dell’amore divino e della sua somma pietà e misericordia negli animi di tutti, o Venerabili Fratelli: a ciò vi esortiamo con forza, nel Signore.<br>Ma affinché questo ardore della vostra sollecitudine sia soccorso dalla Nostra opera, abbiamo stabilito che in questa favorevole occasione della misericordia, della bontà e della clemenza di Dio, i tesori dei doni celesti, la cui gestione è affidata alla Nostra fede, siano dischiusi a vantaggio del Vostro popolo.<br>Mentre infatti Cristo Signore, che è capo e maestro nostro, riversa la ricchezza della sua misericordia su tutti, Noi dobbiamo imitarlo, e calcare le orme della sua clemenza e del suo amore, per quanto sta in Noi, e con quanto maggiore impegno possiamo. `class: paragrafoNorm`


###### 3.

Pertanto, per la misericordia di Dio onnipotente, confidando nell’autorità dei Beati Pietro e Paolo, suoi apostoli, di legare e sciogliere – autorità che il Signore concesse a Noi, sebbene indegni – a tutti e ai singoli cristiani di entrambi i sessi che vivono nelle vostre diocesi, i quali abbiano visitato almeno una volta, dal giorno della Cena del Signore a quello della Domenica in albis incluso, le Chiese che vorrete designare, ed in esse per un certo spazio di tempo abbiano pregato Dio devotamente, e confessati i loro peccati abbiano ricevuto devotamente nello stesso tempo il Santissimo Sacramento dell’Eucarestia, ed abbiano offerto ai poveri qualche elemosina, secondo ciò che la devozione suggerisce a ciascuno, concediamo e doniamo l’indulgenza plenaria e la remissione di tutti i loro peccati, come nell’anno del Giubileo viene consuetudinariamente concesso a coloro che visitano certe Chiese dentro la Città e fuori. `class: paragrafoNorm`


###### 4.

Alle persone regolari di entrambi i sessi, anche a quelle che vivono in clausura (e a chiunque altro, tanto laico, quanto ecclesiastico, anche se si trova in carcere, o è trattenuto da qualche infermità corporale, oppure da qualunque altro impedimento) le quali non abbiano potuto adempiere le cose sopra elencate o alcune di esse, concediamo e permettiamo che il confessore – secondo le lettere approvate prima della pubblicazione della presente, o in corso di approvazione – possa commutare gli adempimenti in altre opere di carità o rimandarli ad altro vicino momento, aggiungendo quelle pratiche che gli stessi penitenti potranno compiere. `class: paragrafoNorm`


###### 5.

Oltre a ciò, a tutti e a ogni singolo fedele di entrambi i sessi, tanto laici quanto ecclesiastici, secolari e regolari di qualsiasi Ordine, Congregazione e Istituto, che vivono nelle vostre diocesi, concediamo la facoltà e il permesso che a questo effetto possano scegliere per sé qualunque sacerdote confessore, tanto secolare, quanto regolare di qualunque Ordine e Istituto tra quelli approvati, come è detto precedentemente, il quale possa assolverli da scomunica, sospensione, interdetto ed altre sentenze ecclesiastiche, da censure e da pene in qualsiasi occasione o causa irrogate *a jure* o *ab homine*, e così pure per tutti i peccati, le intemperanze, i crimini e i delitti, ancorché gravi e straordinari, riservati agli Ordinari territoriali o a Noi stessi e alla Sede apostolica per qualsiasi Costituzione Nostra o dei Romani Pontefici che Ci hanno preceduto: Costituzioni delle quali vogliamo siano qui compresi i contenuti.<br>Soltanto in queste occasioni il confessore, «*in foro conscientiae*», potrà assolvere e sciogliere qualsiasi voto (eccettuati quelli di vincolo religioso e di castità) e permutarlo in altre opere pie e di salvezza, purché tuttavia siano aggiunte ad esse, e in ogni caso sopra indicato, una penitenza salutare e qualche altra a discrezione dello stesso confessore. `class: paragrafoNorm`


###### 6.

Con la presente non intendiamo però – così come intese nessun Nostro Predecessore nell’indire il Giubileo – dispensare coloro che per qualche irregolarità pubblica, nascosta o nota, per debolezza, incapacità, inabilità contratta in qualsiasi modo per debolezza, si sono resi colpevoli, o conferire qualche facoltà di dispensare, riabilitare o restituire nello stato precedente, anche «*in foro conscientiae*».<br>Neppure intendiamo in alcun modo che la presente lettera possa o debba favorire coloro che da Noi o da qualche prelato, o da un giudice ecclesiastico sono stati scomunicati, sospesi, interdetti, se non hanno riparato entro il tempo dello stesso Giubileo, e non si sono messi d’accordo con le parti. `class: paragrafoNorm`


###### 7.

Nonostante qualcuno operi in senso contrario, a tutti e ai singoli, anche a coloro dei quali si fa menzione speciale, specifica, espressa e individua, parola per parola, anche per clausole generali importanti o per qualsiasi altra forma riservata, anche a coloro che dispongono di regole chiaramente espresse e conservate, sia pure nominative, deroghiamo sulla scorta di quanto premesso, respinta ogni eccezione contraria. `class: paragrafoNorm`


###### 8.

Vogliamo inoltre che ai testi della presente lettera, sia in copia, sia a stampa, firmati da qualche pubblico notaio e muniti del sigillo di persona costituita in dignità ecclesiastica, si presti la stessa fiducia che si avrebbe se la lettera venisse esposta o mostrata alla loro presenza.<br><br>Infine, alle vostre fraternità impartiamo con molto affetto l’Apostolica Benedizione. `class: paragrafoNorm`


Dato a Roma, presso Santa Maria Maggiore, sotto l’anello del Pescatore, il 16 marzo 1771, nel secondo anno del Nostro Pontificato. `class: dataLuogo`


Clementis PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


