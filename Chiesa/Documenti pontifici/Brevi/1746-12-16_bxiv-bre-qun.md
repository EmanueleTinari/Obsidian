---
cssclasses: docVat
progr-doc: 21
num-doc: 21
autore-doc: "[[Scheda 247° papa - Benedetto XIV|Papa Benedetto XIV]]"
tipo-doc: "[[Brevi|Breve]]"
titolo-doc: Quemadmodum nihil
giorno-doc: 16
mese-doc: 12
anno-doc: 1746
data-doc: 1746-12-16
lingua-doc: Italiano
lingua-orig: Latino
stato: false
tags:
  - Breve
  - Benedetto_XIV
  - Quemadmodum_nihil
  - Documenti_pontifici
aliases:
  - Quemadmodum nihil
  - Breve Quemadmodum nihil
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/benedictus-xiv/it/documents/breve--i-quemadmodum-nihil--i---16-dicembre-1746--il-pontefice-c.html)"
creato:
modificato: 2025/09/04 22:30:24
---


***


Breve `class: tipoDoc`


del sommo pontefice `class: tipoAut`


Benedetto XIV `class: nomeAut`


# Quemadmodum nihil


Ai Venerabili Fratelli Patriarchi, Primati,<br> Metropoliti, Arcivescovi e Vescovi<br> e a tutti i Presuli Ordinari dei luoghi che<br>hanno pace e comunione con la Sede Apostolica. `class: centrato-maiuscolo`


Il Papa Benedetto XIV.<br>Venerabili Fratelli, salute e Apostolica Benedizione.<br><br> `class: incipit`


Come per gli uomini avulsi dal consorzio familiare e dalla consuetudine con Dio, ed incapaci di riceverne i divini fulgori, nulla è più opportuno, salutare e necessario della preghiera per procurarsi l’eterna salvezza ed unirsi a Dio; poiché la preghiera è come un salire ed elevarsi dell’anima dalle cose terrestri alle celesti, una ricerca dei beni superni, il desiderio delle cose invisibili, l’unione con lo Spirito Santo e colloquio con Dio, così – affinché la terra tutta non diventi desolata per il fatto che nessuno medita nel proprio cuore – tutti i cristiani e i singoli, ovunque e sempre, devono essere ammoniti con salutari precetti: si deve sempre pregare e non stancarsi mai, affinché in ogni nostra orazione e supplica fatta con rendimento di grazie le nostre richieste siano presentate a Dio.<br>Egli, che è ricco verso tutti coloro che lo invocano, non rimuove da sé le nostre preghiere, né rimuove da noi la sua misericordia.<br><br>Per questo i Romani Pontefici nostri Predecessori, in conformità dell’istituzione divina, al fine d’incitare i fedeli cristiani ad intraprendere e a praticare incessantemente l’orazione, sia vocale, sia – come si suol dire – mentale, cercarono di avvincerli, sia infiammandoli con le esortazioni, sia dispensando loro i tesori dei doni che l’Altissimo ha loro affidato.<br><br>Infatti, hanno elargito indulgenze, remissione dei peccati e alleggerimento delle penitenze in qualsiasi modo inflitte, sia a coloro che recitassero preci vocali, sia a coloro che ogni giorno, per un certo spazio di tempo, meditassero sulla Legge del Signore.<br><br>Noi pertanto, incitati dai lodevolissimi esempi dei nostri Predecessori, non solo confermiamo con le stesse formalità tutte singole le indulgenze con la remissione dei peccati e la dispensa dalle penitenze, che furono concesse fino ad oggi dai nostri Predecessori a coloro che recitano qualsiasi preghiera vocale – purché tale concessione non sia mai stata revocata – o a coloro che pregano in qualsiasi modo – sia *ad tempus*, sia *in perpetuum* –, ma in virtù della Autorità Apostolica e a tenore della presente, se necessario le confermiamo di nuovo; anzi ne concediamo altre ancora, specialmente a coloro che si dedicheranno all’esercizio mentale o di meditazione.<br><br>In primo luogo a tutti e ai singoli, sia nelle Chiese che altrove, o in qualsiasi luogo pubblico o privato, che insegneranno a persone rudi e inesperte di preghiera e di meditazione a pregare e a meditare, e a coloro che interverranno a queste pie istituzioni, e ogni volta che così agiranno, Noi concediamo l’Indulgenza di sette anni e sette quarantene, purché veramente pentiti ricevano la Santa Comunione: e questo nella forma consueta della Chiesa.<br>Come pure benignamente concediamo *semel in mense* l’Indulgenza Plenaria di tutti i loro peccati sia ai docenti che ai discepoli che assiduamente avranno compiuto le predette orazioni e fatto la meditazione, purché similmente pentiti e ricevendo la Santa Comunione eleveranno pie suppliche a Dio per la concordia dei Principi Cristiani, per l’estirpazione delle eresie e l’esaltazione della Santa Madre Chiesa.<br>L’Indulgenza potrà essere applicata come suffragio alle anime dei fedeli cristiani che siano passati da questa vita uniti a Dio nella carità.<br>Pure con la Nostra Autorità e con simile tenore concediamo l’Indulgenza Plenaria *semel in mense*, con la remissione di tutti i peccati, a tutti coloro che per mezz’ora continua o almeno per un quarto d’ora ogni giorno, per tutto il mese si dedicheranno all’orazione mentale, purché pentiti e confessati, ricevano il Santissimo Sacramento dell’Eucarestia ed elevino a Dio pie preghiere per la concordia dei Principi Cristiani, per l’estirpazione delle eresie e per l’esaltazione della Santa Madre Chiesa.<br>L’indulgenza potrà essere applicata a modo di suffragio alle anime dei fedeli cristiani, che congiunte a Dio con la carità, sono migrate da questa vita.<br><br>E sebbene chiunque intende pregare secondo il divino precetto del Signore nostro Gesù Cristo, non deve fare come gli ipocriti, per essere visto dagli uomini, ma, entrando nella propria camera e chiusa la porta, deve pregare il Padre nel segreto, tuttavia, avendo affermato lo stesso Signore, che dove sono due o più radunati nel suo nome, Egli è in mezzo a loro; poiché San Giovanni Crisostomo insegna che nell’orazione assieme ai fratelli c’è qualche cosa di più, cioè la concordia, l’accordo, l’unione di carità e la testimonianza di sincera amicizia – dalla quale le preghiere, anche le più meschine, unite tutte insieme più validamente vengono portate in cielo –, sarebbe veramente l’*optimum*, che quello che avviene in alcuni Istituti diventasse costume in tutte le Diocesi; e cioè che nei singoli giorni – dato un determinato suono di campane – sia nelle varie Chiese dove la moltitudine del popolo possa facilmente convenire per pregare (maschi e femmine separati perché non ci sia confusione o disordine), sia i padri di famiglia nella propria casa, radunando tutta la famiglia davanti a un’Immagine Sacra preghino devotamente nel medesimo tempo o in altro più opportuno.<br>Pertanto, Venerabili Fratelli, Vi preghiamo e Vi esortiamo nel Signore a ordinare a tutti i Superiori o Rettori di Chiese o di pii luoghi, nelle città della Cattedrale e delle altre Chiese principali, nei paesi delle Chiese parrocchiali, che – premesso il suono della campana – in quei giorni e in quelle ore che sarà loro sembrato più opportuno, dispongano che tutti i fedeli affidati alle loro cure convengano insieme e siano istruiti e introdotti nello studio dell’orazione mentale – o li facciano istruire da altri, purché esperti – e a infiammarli per frequentarla, proponendone la necessità e l’utilità, spiegando loro i tesori di indulgenza che elargiamo loro per la Nostra Apostolica benignità, esortandoli caldamente a lucrarle con la riverenza e la pietà necessarie.<br>E, come abbiamo premesso, se potrà farsi comodamente, si curi di esercitarli nell’orazione mentale in pratica comune, come suol dirsi.<br>Questo varrà per il tempo presente e per il futuro.<br><br>Vogliamo inoltre che si presti la stessa fede e autorità alla presente Lettera, anche se trasmessa in copia o in stampa, purché sottoscritta da un pubblico Notaio e munita del sigillo di una persona costituita in dignità ecclesiastica come se fosse presentata o mostrata direttamente.<br><br>Frattanto impartiamo a Voi, Venerabili Fratelli, con sommo affetto l’Apostolica Benedizione. `class: paragrafoNorm`


Dato a Roma, presso Santa Maria Maggiore, sotto l’anello del Pescatore, il 16 dicembre 1746, anno sesto del Nostro Pontificato. `class: dataLuogo`


Benedictus XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


