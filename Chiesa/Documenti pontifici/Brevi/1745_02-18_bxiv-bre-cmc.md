---
cssclasses: docVat
progr-doc: 16
num-doc: 16
autore-doc: "[[Scheda 247° papa - Benedetto XIV|Papa Benedetto XIV]]"
tipo-doc: "[[Brevi|Breve]]"
titolo-doc: Cum multorum Charitate
giorno-doc: 18
mese-doc: 2
anno-doc: 1745
data-doc: 1745-02-18
lingua-doc: Italiano
lingua-orig: Latino
stato: false
tags:
  - Breve
  - Benedetto_XIV
  - Cum_multorum_Charitate
  - Documenti_pontifici
aliases:
  - Cum multorum Charitate
  - Breve Cum multorum Charitate
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/benedictus-xiv/it/documents/breve--i-cum-multorum-charitate--i---18-febbraio-1745--il-giubil.html)"
creato: 2025/09/04 22:17:36
modificato: 2025/09/04 22:43:02
---


***


Breve `class: tipoDoc`


del sommo pontefice `class: tipoAut`


Benedetto XIV `class: nomeAut`


# Cum multorum Charitate


Il Papa Benedetto XIV.<br>A tutti i Cristiani che leggeranno la presente Lettera, salute e Apostolica Benedizione. `class: incipit`


###### Proemio

Mentre langue la carità di molti, abbonda talmente spesso la malizia degli uomini che Noi, cui è toccato vivere in tempi assai difficili, siamo minacciati dai più gravi pericoli; tutti i principi dell’una e dell’altra legge, confermati dagli insegnamenti dei Profeti e degli Apostoli, a dovizia dimostrano che a Noi fu offerto un solo e sicuro rifugio nelle preghiere e nei digiuni, coi quali ci proponiamo di implorare e di flettere la misericordia di Dio.<br>Di conseguenza, abbiamo indetto il presente Giubileo a favore dei popoli d’Italia e delle isole adiacenti, afflitti da tante calamità, e abbiamo rafforzato in tutti la grande speranza dell’aiuto divino. `class: proemio`


###### 1.

[Il documento rinvia al Breve di Benedetto XIV, In Suprema Catholicae Ecclesiae administratione del 20 novembre 1744]. `class: paragrafoNorm`


###### 2.

È Nostro impegno far affluire le copiose sorgenti della Divina misericordia anche nel Regno di Francia e nelle sue Province, principalmente allo scopo che colà siano rese fervide grazie a Dio onnipotente da parte di tutti coloro che vogliono essere partecipi di questi doni celesti, oltre che dei doveri da Noi prescritti: a Dio, poiché per Sua intercessione il figlio Nostro carissimo in Cristo, il Cristianissimo Re Lodovico, di recente guarì da malattia assai grave e deplorata.<br>Pertanto tutte le genti di Francia, nel pronunciare solenni voti per la salute del Principe e per la duratura stabilità del Regno, si effondano in preci affinché Colui che è il solo Signore dei regnanti accumuli sul Re giorni su giorni e, tenendo in mano il suo cuore, faccia in modo ch’egli proceda secondo i Suoi comandamenti, speri sempre nel Signore e riposi nella misericordia dell’Altissimo. `class: paragrafoNorm`


###### 3.

Affinché poi la Nostra presente Lettera (che non può essere recapitata in ogni singolo luogo) più facilmente pervenga a conoscenza di tutti, vogliamo che, ricevuta la stessa, oppure una copia di essa, anche stampata, sottoscritta di pugno da un pubblico notaio e munita del sigillo di persona investita di dignità Ecclesiastica, sia considerata del tutto degna di fede, come se fosse mostrata e presentata la presente. `class: paragrafoNorm`


Dato in Roma, presso Santa Maria Maggiore, sotto l’anello del Pescatore, il 18 febbraio 1745, anno quinto del Nostro Pontificato.
 `class: dataLuogo`


Benedictus XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


