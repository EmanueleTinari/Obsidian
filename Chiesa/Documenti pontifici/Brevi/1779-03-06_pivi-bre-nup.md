---
cssclasses: docVat
progr-doc: 65
num-doc: 3
autore-doc: "[[Scheda 250° papa - Pio VI|Pio VI]]"
tipo-doc: "[[Brevi|Breve]]"
titolo-doc: Nuper pro
giorno-doc: 6
mese-doc: 3
anno-doc: 1779
data-doc: 1779-03-06
lingua-doc: Italiano
lingua-orig: Latino
stato: false
tags:
  - Breve
  - Pio_VI
  - Nuper_pro
  - Documenti_pontifici
aliases:
  - Nuper pro
  - Breve Nuper pro
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/pius-vi/it/documents/breve-nuper-pro-6-marzo-1779.html)"
creato: 2025/10/23 14:30:01
modificato: 2025/10/23 14:30:18
---


***


Breve `class: tipoDoc`


del sommo pontefice `class: tipoAut`


Pio VI `class: nomeAut`


# Nuper pro


Ai Venerabili Fratelli il Patriarca,<br>gli Arcivescovi<br>e i Vescovi dei regni<br>del Portogallo e degli Algarbi. `class: centrato-maiuscolo`


Il Papa Pio VI.<br>Venerabili Fratelli, salute e Apostolica Benedizione. `class: incipit`


###### 1.

Poco tempo fa da parte della carissima figlia in Cristo Maria Francesca, regina fedelissima, fu denunciato a Noi che nei regni di Portogallo e degli Algarbi sottoposti al suo supremo dominio ci sono moltissime primogeniture e maggiorascati talmente gravati da pii oneri, che a stento, e neppure a stento, i beni ereditati bastano al pagamento.<br>Desiderando quindi un opportuno rimedio, umilmente Ci supplicò che Ci degnassimo di provvedere opportunamente a quanto premesso e di indulgere con apostolica benevolenza. `class: paragrafoNorm`


###### 2.

Noi quindi, piegati da questa supplica, a voi, Fratelli Nostri, e ai delegati della Sede Apostolica con la presente concediamo, attribuiamo e diamo la facoltà, una volta tanto fuori dal Sinodo, di stabilire fino a qual punto sia tanto grave l’onere imposto, secondo i vari lasciti dei testatori, che non possa essere soddisfatto con i beni ereditati di qualunque maggiorascato, o primogenitura.<br>Esaminata accuratamente la situazione, stabilirete secondo coscienza quanto possa tornare a maggior onore di Dio e ad utilità delle chiese. `class: paragrafoNorm`


###### 3.

Stabiliamo che la lettera presente sarà per sempre immutabile, valida ed efficace e che sortirà e manterrà i suoi effetti pieni e interi, favorirà coloro cui spetta e da questi sarà inderogabilmente rispettata. `class: paragrafoNorm`


###### 4.

Da parte di tutti i giudici si dovrà valutare e definire sulla scorta di quanto precede: si tratti dei giudici ordinari, degli uditori delegati per le cause del palazzo apostolico, dei Cardinali della Santa Romana Chiesa, anche legati «*de latere*», dei nunzi della Sede Apostolica e di quanti in qualsiasi modo sono forniti di facoltà di giudicare e d’interpretare.<br>Privo di valore legale ed inefficace sarà ogni tentativo di modificare quanto sopra, sia che venga compiuto scientemente, sia per ignoranza da qualsiasi autorità. `class: paragrafoNorm`


###### 5.

[Ciò stabiliamo] nonostante le ultime volontà di qualunque testatore, che, come in premessa, modifichiamo sufficientemente ed espressamente; ciò, nonostante i provvedimenti apostolici, del Sinodo Tridentino e di tutti i concilii universali, provinciali, sinodali, generali o le costituzioni e le ordinazioni speciali, quand’anche rafforzati da giuramento, conferma apostolica e consuetudine; nonostante i privilegi concessi, le precedenti lettere apostoliche, le autorità di qualsiasi rango e forma, i provvedimenti derogatori ed altre clausole più efficaci, efficacissime, insolite, irrituali ed altri decreti in genere o specifici, e qualsiasi concessione contraria approvata e rinnovata.<br><br>A tutti questi provvedimenti e a ciascuno di essi, come fossero chiaramente e sufficientemente espressi parola per parola, con la presente specificamente deroghiamo, nonostante qualsiasi altra norma contraria. `class: paragrafoNorm`


Dato a Roma, presso San Pietro, sotto l’anello del Pescatore, il 6 marzo 1779, anno quinto del Nostro Pontificato. `class: dataLuogo`


Pius VI `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


