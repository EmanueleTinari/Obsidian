---
cssclasses: docVat
progr-doc: 71
num-doc: 9
autore-doc: "[[Scheda 250° papa - Pio VI|Pio VI]]"
tipo-doc: "[[Brevi|Breve]]"
titolo-doc: Quo luctu
giorno-doc: 4
mese-doc: 5
anno-doc: 1791
data-doc: 1791-05-04
lingua-doc: Italiano
lingua-orig: Latino
stato: false
tags:
  - Breve
  - Pio_VI
  - Quo_luctu
  - Documenti_pontifici
aliases:
  - Quo luctu
  - Breve Quo luctu
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/pius-vi/it/documents/breve-quo-luctu-4-maggio-1791.html)"
creato: 2025/10/25 20:04:59
modificato: 2025/10/25 20:10:26
---


***


Breve `class: tipoDoc`


del sommo pontefice `class: tipoAut`


Pio VI `class: nomeAut`


# Quo luctu


Ai Venerabili Arcivescovi<br>e Vescovi<br>del Regno di Francia. `class: centrato-maiuscolo`


Il Papa Pio VI.<br>Venerabili Fratelli, salute e Apostolica Benedizione. `class: incipit`


###### 1.

Di quale dolore e di quale mestizia siamo colpiti per la somma devastazione della religione cristiana che da parte di uomini infami si operò in codesto regno, in altri tempi fiorentissimo, più volte abbiamo segnalato a voi con lettere e indubbie prove.<br>Perciò, per quanto dipende da Noi, con l’aiuto della grazia di Dio, fino ad ora abbiamo tentato di opporci al torrente di iniquità; e poiché, come abbiamo saputo or ora, si arrivò al punto che né il culto divino, né i misteri della Nostra religione, né le relative cerimonie si possono fare pubblicamente con osservanza delle leggi della Chiesa, abbiamo pensato che sarebbe stato utile e proficuo per la religione cattolica intervenire, in virtù del ministero apostolico affidato dall’alto alla Nostra pochezza, e in così grande confusione, nella quale non si possono affatto osservare i principi della disciplina ecclesiastica, liberarvi in parte delle vostre responsabilità, così che possiate riflettere sugli eventi e provvedere nel modo migliore. `class: paragrafoNorm`


###### 2.

Noi pertanto volendo aderire ai vostri voti (e assolvendo in grazia di questi le vostre singole persone da qualsivoglia scomunica e interdetto ed altre censure ecclesiastiche o sentenze e pene in cui siate incorsi in qualunque modo o per qualunque ragione, e giudicandovi assolti) e alle suppliche di molti di voi che aderiscono fermamente a questa cattedra di Pietro e difendono strenuamente i diritti della Chiesa, fortemente inchinati alla Nostra autorità, alle vostre fraternità, nella cui fedeltà e nel cui zelo moltissimo confidiamo, perdurando le presenti sciagure del regno di Francia, se urge la necessità e questo esiga l’utilità della Chiesa, secondo il beneplacito Nostro e della Sede apostolica diamo piena e ampia facoltà, a tenore della presente lettera, di consacrare gli olii santi secondo la prudenza a voi data da Dio, con i presbiteri che potrete avere e anche fuori del giorno della Cena del Signore, come viene prescritto dai sacri canoni.<br><br>Inoltre vi diamo facoltà di ammettere i chierici ai quattro ordini minori, – a quelli che non li hanno ancora ricevuti – in quattro giorni, feriali o meno, o in una sola volta, e poi ammetterli agli ordini del suddiaconato, diaconato e presbiterato in tre domeniche o altri giorni festivi non consecutivi, ma lasciando un certo spazio da definirsi a vostra discrezione, anche fuori dei tempi stabiliti dal diritto e senza rispettare gl’intervalli fissati dal Concilio di Trento, senza attendere un anno, anche se in ciascuno di detti ordini, prima di passare al successivo, non si siano esercitati.<br>È pure consentito che anche semplici sacerdoti possano benedire i paramenti sacri, i tabernacoli per la custodia del Santissimo Sacramento dell’Eucarestia, altri strumenti necessari al santo sacrificio della Messa, consacrare i calici e le patene col crisma benedetto da voi o da qualunque altro Vescovo che abbia però comunione con la Sede Apostolica.<br>Possano altresì liberamente e lecitamente riaprire al culto le chiese sconsacrate mediante acqua benedetta dal Vescovo e, in caso di necessità, anche con acqua non benedetta dal Vescovo; con la Nostra apostolica autorità attribuiamo piena ed ampia facoltà di subdelegare a tenore delle presenti norme. `class: paragrafoNorm`


###### 3.

Questo disponiamo nonostante le leggi apostoliche confermate nei Concili universali, sinodali e provinciali e nelle istituzioni generali e speciali, respinta qualsiasi altra eccezione. `class: paragrafoNorm`


Dato a Terracina, sotto l’anello del Pescatore, il 4 maggio 1791, anno diciassettesimo del Nostro Pontificato. `class: dataLuogo`


Pius VI `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


