---
cssclasses: docVat
progr-doc: 122
num-doc: 16
autore-doc: "[[Scheda 252° papa - Leone XII|Leone XII]]"
tipo-doc: "[[Brevi|Breve]]"
titolo-doc: Fructus Quos
giorno-doc: 2
mese-doc: 10
anno-doc: 1827
data-doc: 1827-10-02
lingua-doc: Italiano
lingua-orig: Latino
stato: false
tags:
  - Breve
  - Leone_XII
  - Fructus_Quos
  - Documenti_pontifici
aliases:
  - Fructus Quos
  - Breve Fructus Quos
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xii/it/documents/breve-fructus-quos-2-ottobre-1827.html)"
creato: 2025/12/22 21:30:30
modificato: 2025/12/22 21:34:07
---


***


Breve `class: tipoDoc`


del sommo pontefice `class: tipoAut`


Leone XII `class: nomeAut`


# Fructus Quos


Papa Leone XII.<br>A futura memoria. `class: incipit`


###### 1.

I frutti lieti e copiosi, che già ha raccolto l’Associazione costituita di recente in Francia e intitolata «*Società cattolica dei buoni libri*», hanno sospinto le persone in essa cooptate a nuove iniziative.<br>Costoro infatti hanno deciso di stimolare a scrivere libri di contenuto sacro e umano con ogni aiuto, proponendo pure premi, purché, anche trattando le scienze naturali, insegnino e favoriscano la Religione.<br>E in verità, quando la stessa ricerca scientifica procuri grande diletto, da quegli scritti di vario e molteplice genere è lecito attendersi a buon diritto che gli uomini, e soprattutto gli adolescenti, mentre si procurano un bagaglio di scienze umane, imparino a venerare Dio Creatore e Padre di tutti gli uomini, e insieme ad approvare i dogmi della Religione Cattolica, rivelata da Dio stesso, e ad ubbidire ai suoi precetti.<br>Invero, poiché i dirigenti della stessa società con insistenza Ci chiesero di avallare anche col Nostro consenso apostolico la decisione da essi adottata, Noi ci siamo indotti alla buona speranza che i nuovi libri dati alla luce per iniziativa di quella Società, corrispondano all’attesa Nostra e di tutti i cattolici: perciò dichiariamo di considerare gradita ed accetta la loro decisione.<br>Per quanto sta in Noi, non rinunceremo mai a chiedere a Dio, «*Padre della luce*», di illuminare gli animi di coloro che si impegnano a divulgare la scienza in armonia con la Religione, in modo che raggiungano felicemente l’esito desiderato.<br>Ma in verità siamo persuasi che, oltre l’aiuto di Dio, questi tentativi otterranno i migliori risultati se le novità profane saranno confutate con molta pazienza e dottrina. `class: paragrafoNorm`


###### 2.

Pertanto, in nome del Signore Gesù, esortiamo tutti gli uomini iscritti o che si iscriveranno in seguito alla «*Società cattolica dei buoni libri*», e tutti gli scrittori che si dedicheranno a scrivere libri conformi ai desideri della stessa Società, perché tengano presenti quelle parole rivolte ai cattolici da **Sant’Agostino** : «*Fate tesoro di questi princìpi o precetti di sana dottrina da applicare e predicare con zelante mansuetudine: amate gli uomini, uccidete gli errori; senza superbia credete nella verità; senza infierire, combattete per la verità. Pregate per coloro che rimproverate e confutate*».<br>Noi intanto ai dirigenti della stessa Società e a tutti gli altri che in ogni modo si rivolgono ad essa, con grande affetto impartiamo l’Apostolica Benedizione come pegno del Nostro paterno amore. `class: paragrafoNorm`


Dato a Roma, presso San Pietro, sotto l’anello del Pescatore, il 2 ottobre 1827, anno quinto del Nostro Pontificato. `class: dataLuogo`


Leo PP. XII `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


