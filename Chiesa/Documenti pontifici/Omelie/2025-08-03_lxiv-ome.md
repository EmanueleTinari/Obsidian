---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo dei Giovani, XVIII domenica del Tempo Ordinario, 3 agosto 2025
giorno-doc: 3
mese-doc: 8
anno-doc: 2025
data-doc: 2025-08-03
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Giovani
  - Documenti_pontifici
aliases:
  - Santa Messa per il Giubileo dei Giovani, XVIII domenica del Tempo Ordinario, 3 agosto 2025
  - Omelia Santa Messa per il Giubileo dei Giovani, XVIII domenica del Tempo Ordinario, 3 agosto 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250803-omelia-giubileo-giovani.html)"
creato: 2025/09/19 07:48:41
modificato: 2025/10/06 23:55:59
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per il Giubileo dei Giovani, XVIII domenica del Tempo Ordinario, 3 agosto 2025


###### Parole del Santo Padre prima della Messa


Buongiorno a tutti!<br>Buona domenica! `class: incipit`


Spero che abbiate potuto riposare un po’.<br><br>Tra poco inizieremo la più grande celebrazione che Cristo ci ha lasciato, la sua stessa presenza nell’Eucaristia.<br>Dio benedica tutti voi.<br>E che questa sia davvero un’occasione memorabile per tutti ed ognuno di noi mentre insieme, come Chiesa di Cristo, seguiamo, camminiamo insieme, viviamo con Gesù Cristo.<br><br>Buona celebrazione a tutti! `class: paragrafoNorm`


###### Omelia


Carissimi giovani, `class: incipit`


dopo la **[[Veglia vissuta assieme ieri sera]]**, ci ritroviamo oggi per celebrare l’Eucaristia, Sacramento del dono totale di Sé che il Signore ha fatto per noi.<br>Possiamo immaginare di ripercorrere, in questa esperienza, il cammino compiuto la sera di Pasqua dai discepoli di Emmaus (cfr. *<span class="BibleRef">[[Lc 24,13-35|Lc 24,13-35]]</span>*): prima si allontanavano da Gerusalemme intimoriti e delusi; andavano via convinti che, dopo la morte di Gesù, non ci fosse più niente da aspettarsi, niente in cui sperare.<br>E invece hanno incontrato proprio Lui, lo hanno accolto come compagno di viaggio, lo hanno ascoltato mentre spiegava loro le Scritture, e infine lo hanno riconosciuto allo spezzare del pane.<br>I loro occhi allora si sono aperti e l’annuncio gioioso della Pasqua ha trovato posto nel loro cuore.<br><br>La liturgia odierna non ci parla direttamente di questo episodio, ma ci aiuta a riflettere su ciò che in esso si narra: l’incontro con Cristo Risorto che cambia la nostra esistenza, che illumina i nostri affetti, desideri, pensieri.<br><br>La prima Lettura, tratta dal Libro del *Qoelet*, ci invita a prendere contatto, come i due discepoli di cui abbiamo parlato, con l’esperienza del nostro limite, della finitezza delle cose che passano (cfr. *<span class="BibleRef">[[Qo 1,2|Qo 1,2]]</span>*; *<span class="BibleRef">[[Qo 2,21-23|Qo 2,21-23]]</span>*); e il Salmo responsoriale, che le fa eco, ci propone l’immagine dell’«erba che germoglia; al mattino fiorisce e germoglia, alla sera è falciata e secca» (*<span class="BibleRef">[[Sal 90,5-6|Sal 90,5-6]]</span>*).<br>Sono due richiami forti, forse un po’ scioccanti, che però non devono spaventarci, quasi fossero argomenti “tabù”, da evitare.<br>La fragilità di cui ci parlano, infatti, è parte della meraviglia che siamo.<br>Pensiamo al simbolo dell’erba: non è bellissimo un prato in fiore?<br>Certo, è delicato, fatto di steli esili, vulnerabili, soggetti a seccarsi, piegarsi, spezzarsi, e però al tempo stesso subito rimpiazzati da altri che spuntano dopo di loro, e di cui generosamente i primi si fanno nutrimento e concime, con il loro consumarsi sul terreno.<br>È così che vive il campo, rinnovandosi continuamente, e anche durante i mesi gelidi dell’inverno, quando tutto sembra tacere, la sua energia freme sotto terra e si prepara ad esplodere, a primavera, in mille colori.<br><br>Noi pure, cari amici, siamo fatti così: siamo fatti per questo.<br>Non per una vita dove tutto è scontato e fermo, ma per un’esistenza che si rigenera costantemente nel dono, nell’amore.<br>E così aspiriamo continuamente a un “di più” che nessuna realtà creata ci può dare; sentiamo una sete grande e bruciante a tal punto, che nessuna bevanda di questo mondo la può estinguere.<br>Di fronte ad essa, non inganniamo il nostro cuore, cercando di spegnerla con surrogati inefficaci!<br>Ascoltiamola, piuttosto!<br>Facciamone uno sgabello su cui salire per affacciarci, come bambini, in punta di piedi, alla finestra dell’incontro con Dio.<br>Ci troveremo di fronte a Lui, che ci aspetta, anzi che bussa gentilmente al vetro della nostra anima (cfr. *<span class="BibleRef">[[Ap 3,20|Ap 3,20]]</span>*).<br>Ed è bello, anche a vent’anni, spalancargli il cuore, permettergli di entrare, per poi avventurarci con Lui verso gli spazi eterni dell’infinito.<br><br>**Sant’Agostino**, parlando della sua intensa ricerca di Dio, si chiedeva: «*Qual è allora l’oggetto della nostra speranza* [...]*? È la terra? No. Qualcosa che deriva dalla terra, come l’oro, l’argento, l’albero, la messe, l’acqua* [...]*? Queste cose piacciono, sono belle queste cose, sono buone queste cose*» (*Sermo 313/F*, 3).<br>E concludeva: «*Ricerca chi le ha fatte, egli è la tua speranza*» (*Sermo 313/F*, 3).<br>Pensando, poi, al cammino che aveva percorso, pregava dicendo: «*Tu* [Signore] *eri dentro di me e io fuori. Lì ti cercavo* [...]*. Mi chiamasti, e il tuo grido sfondò la mia sordità; balenasti, e il tuo splendore dissipò la mia cecità; diffondesti la tua fragranza, e respirai e anelo verso di te, gustai* (cfr. *<span class="BibleRef">[[Sal 33,9|Sal 33,9]]</span>*; *<span class="BibleRef">[[1Pt 2,3|1Pt 2,3]]</span>*) *e ho fame e sete* (cfr. *<span class="BibleRef">[[Mt 5,6|Mt 5,6]]</span>*; *<span class="BibleRef">[[1Cor 4,11|1Cor 4,11]]</span>*)*; mi toccasti, e arsi di desiderio della tua pace*» (*Confessiones*, 10, 27).<br><br>*Hermanas y hermanos, son palabras muy hermosas, que nos recuerdan lo que decía el Papa Francisco en Lisboa, durante la Jornada Mundial de la Juventud, a otros jóvenes como ustedes: «Cada uno está llamado a confrontarse con grandes preguntas que no tienen* [...] *una respuesta simplista o inmediata, sino que invitan a emprender un viaje, a superarse a sí mismos, a ir más allá* [...]*, a un despegue sin el cual no hay vuelo.<br>No nos alarmemos, entonces, si nos encontramos interiormente sedientos, inquietos, incompletos, deseosos de sentido y de futuro* [...]*.<br>¡No estamos enfermos, estamos vivos!» (Discurso en el encuentro con los jóvenes universitarios, 3 agosto 2023).*<br><br>[Sorelle e fratelli, sono parole bellissime, che ricordano quanto [[Scheda 266° papa - Francesco|Papa Francesco]] diceva a Lisbona, durante la Giornata Mondiale della Gioventù, ad altri giovani come voi: «*Ognuno è chiamato a confrontarsi con grandi domande che non hanno* [...] *una risposta semplicistica o immediata, ma invitano a compiere un viaggio, a superare sé stessi, ad andare oltre* [...]*, a un decollo senza il quale non c’è volo. Non allarmiamoci allora se ci troviamo interiormente assetati, inquieti, incompiuti, desiderosi di senso e di futuro* [...]*. Non siamo malati, siamo vivi!*» (**[[Discorso per l’incontro con i Giovani Universitari, 3 agosto 2023]]**).]<br><br>*There is a burning question in our hearts, a need for truth that we cannot ignore, which leads us to ask ourselves: what is true happiness?<br> What is the true meaning of life?<br> What can free us from being trapped in meaninglessness, boredom and mediocrity?<br>In recent days, you have had many beautiful experiences.<br> You have met other young people from different parts of the world and from diverse cultures.<br> You have exchanged knowledge, shared expectations and entered into dialogue with the city through art, music, technology and sport.<br> At the Circus Maximus, you also approached the Sacrament of Penance and received God’s forgiveness, asking for his help to live a good life.*<br><br>[C’è una domanda importante nel nostro cuore, un bisogno di verità che non possiamo ignorare, che ci porta a chiederci: cos’è veramente la felicità?<br>Qual è il vero gusto della vita?<br>Cosa ci libera dagli stagni del non senso, della noia, della mediocrità?<br>Nei giorni scorsi avete fatto molte belle esperienze.<br>Vi siete incontrati tra coetanei provenienti da varie parti del mondo, appartenenti a diverse culture.<br>Vi siete scambiati conoscenze, avete condiviso aspettative, avete dialogato con la città attraverso l’arte, la musica, l’informatica, lo sport.<br>Al Circo Massimo, poi, accostandovi al Sacramento della Penitenza, avete ricevuto il perdono di Dio e avete chiesto il suo aiuto per una vita buona.]<br><br>In tutto questo potete cogliere una risposta importante: la pienezza della nostra esistenza non dipende da ciò che accumuliamo né, come abbiamo sentito nel Vangelo, da ciò che possediamo (cfr. *<span class="BibleRef">[[Lc 12,13-21|Lc 12,13-21]]</span>*).<br>È legata piuttosto a ciò che con gioia sappiamo accogliere e condividere (cfr. *<span class="BibleRef">[[Mt 10,8-10|Mt 10,8-10]]</span>*; *<span class="BibleRef">[[Gv 6,1-13|Gv 6,1-13]]</span>*).<br>Comprare, ammassare, consumare, non basta.<br>Abbiamo bisogno di alzare gli occhi, di guardare in alto, alle «***cose di lassù***» (*<span class="BibleRef">[[Col 3,2|Col 3,2]]</span>*), per renderci conto che tutto ha senso, tra le realtà del mondo, solo nella misura in cui serve a unirci a Dio e ai fratelli nella carità, facendo crescere in noi «***sentimenti di tenerezza, di bontà, di umiltà, di mansuetudine, di magnanimità***» (*<span class="BibleRef">[[Col 3,12|Col 3,12]]</span>*), di perdono (cfr. *<span class="BibleRef">[[Col 3,13|Col 3,13]]</span>*), di pace (cfr. *<span class="BibleRef">[[Gv 14,27|Gv 14,27]]</span>*), come quelli di Cristo (cfr. *<span class="BibleRef">[[Fil 2,5|Fil 2,5]]</span>*).<br>E in questo orizzonte comprenderemo sempre meglio cosa significhi che «***la speranza*** [...] ***non delude, perché l’amore di Dio è stato riversato nei nostri cuori per mezzo dello Spirito Santo che ci è stato dato***» (cfr. *<span class="BibleRef">[[Rm 5,5|Rm 5,5]]</span>*).<br><br>Carissimi giovani, la nostra speranza è Gesù.<br>È Lui, come diceva [[Scheda 264° papa - Giovanni Paolo II|San Giovanni Paolo II]], «*che suscita in voi il desiderio di fare della vostra vita qualcosa di grande* [...]*, per migliorare voi stessi e la società, rendendola più umana e fraterna*» (**[[XV Giornata Mondiale della Gioventù, Veglia Di Preghiera, 19 agosto 2000]]**).<br>Teniamoci uniti a Lui, rimaniamo nella sua amicizia, sempre, coltivandola con la preghiera, l’adorazione, la Comunione eucaristica, la Confessione frequente, la carità generosa, come ci hanno insegnato i beati **[[Piergiorgio Frassati]]** e **[[Carlo Acutis]]**, che presto saranno proclamati Santi.<br>Aspirate a cose grandi, alla santità, ovunque siate.<br>Non accontentatevi di meno.<br>Allora vedrete crescere ogni giorno, in voi e attorno a voi, la luce del Vangelo.<br><br>Vi affido a Maria, la Vergine della speranza.<br>Con il suo aiuto, tornando nei prossimi giorni ai vostri Paesi, in tutte le parti del mondo, continuate a camminare con gioia sulle orme del Salvatore, e contagiate chiunque incontrate col vostro entusiasmo e con la testimonianza della vostra fede!<br>Buon cammino! `class: paragrafoNorm`


Tor Vergata, XVIII domenica del Tempo Ordinario, 3 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


