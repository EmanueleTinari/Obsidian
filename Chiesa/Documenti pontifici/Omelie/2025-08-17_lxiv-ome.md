---
cssclasses: docVat
progr-doc: 29906
num-doc: 134
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa nel Santuario di Santa Maria della Rotonda (Albano), XX domenica del Tempo Ordinario, 17 agosto 2025
giorno-doc: 17
mese-doc: 8
anno-doc: 2025
data-doc: 2025-08-17
lingua-doc: Italiano
lingua-orig: Italiano
stato: false
tags: [Omelia, Leone_XIV, Omelia_Santuario_Santa_Maria_Rotonda_XX_Domenica_Tempo_Ordinario_17_agosto_2025, Documenti_pontifici]
aliases:
  - Santa Messa nel Santuario di Santa Maria della Rotonda (Albano), XX domenica del Tempo Ordinario, 17 agosto 2025
  - Omelia Santa Messa nel Santuario di Santa Maria della Rotonda (Albano), XX domenica del Tempo Ordinario, 17 agosto 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250817-omelia-albano.html)"
creato: 2025/09/19 07:49:14
modificato: 2025/09/29 08:33:21
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa nel Santuario di Santa Maria della Rotonda (Albano), XX domenica del Tempo Ordinario, 17 agosto 2025


Cari fratelli e sorelle, `class: incipit`


è una gioia trovarci insieme a celebrare l’Eucaristia domenicale, che ci regala una gioia ancora più profonda.<br>Se, infatti, è già un dono essere oggi vicini e vincere la distanza guardandoci negli occhi, come veri fratelli e sorelle, un dono più grande è vincere nel Signore la morte.<br>Gesù ha vinto la morte – la domenica è il suo giorno, il giorno della Risurrezione – e noi iniziamo già a vincerla con Lui.<br>È così: ognuno di noi viene in chiesa con qualche stanchezza e paura – a volte più piccole, a volte più grandi – e subito siamo meno soli, siamo insieme e troviamo la Parola e il Corpo di Cristo.<br>Così il nostro cuore riceve una vita che va oltre la morte.<br>È lo Spirito Santo, lo Spirito del Risorto, a fare questo fra di noi e in noi, silenziosamente, domenica dopo domenica, giorno dopo giorno.<br><br>Ci troviamo in un antico Santuario le cui mura ci abbracciano.<br>Si chiama “Rotonda” e la forma circolare, come a Piazza **San Pietro** e come in altre chiese antiche e nuove, ci fa sentire accolti nel grembo di Dio.<br>All’esterno la Chiesa, come ogni realtà umana, può apparirci spigolosa.<br>La sua realtà divina, però, si manifesta quando ne varchiamo la soglia e troviamo accoglienza.<br>Allora la nostra povertà, la nostra vulnerabilità e soprattutto i fallimenti per cui possiamo venire disprezzati e giudicati – e a volte noi stessi ci disprezziamo e ci giudichiamo – sono finalmente accolti nella dolce forza di Dio, un amore senza spigoli, un amore incondizionato.<br>Maria, la madre di Gesù, per noi è segno e anticipazione della maternità di Dio.<br>In lei diventiamo una Chiesa madre, che genera e rigenera non in virtù di una potenza mondana, ma con la virtù della carità.<br><br>Può forse averci sorpreso, nel Vangelo appena letto, quello che dice Gesù.<br>Noi cerchiamo la pace, ma abbiamo ascoltato: «***Pensate che io sia venuto a portare pace sulla terra? No, io vi dico, ma divisione***» (*<span class="BibleRef">[[Lc 12,51|Lc 12,51]]</span>*).<br>E quasi gli risponderemmo: «Ma come, Signore? Anche tu? Abbiamo già troppe divisioni. Non sei proprio tu che hai detto nell’ultima cena: “Vi lascio la pace, vi do la mia pace”?».<br>«Sì – ci potrebbe rispondere il Signore – sono io. Ricordate però che quella sera, la mia ultima sera, aggiunsi subito a proposito della pace: «***Non come la dà il mondo, io la do a voi. Non sia turbato il vostro cuore e non abbia timore***» (cfr. *<span class="BibleRef">[[Gv 14,27|Gv 14,27]]</span>*).<br><br>Cari amici, il mondo ci abitua a scambiare la pace con la comodità, il bene con la tranquillità.<br>Per questo, affinché in mezzo a noi venga la sua pace, lo shalom di Dio, Gesù deve dirci: «***Sono venuto a gettare fuoco sulla terra, e quanto vorrei che fosse già acceso!***» (*<span class="BibleRef">[[Lc 12,49|Lc 12,49]]</span>*).<br>Forse i nostri stessi familiari, come preannuncia il Vangelo, e persino gli amici si divideranno su questo.<br>E qualcuno ci raccomanderà di non rischiare, di risparmiarci, perché importa stare tranquilli e gli altri non meritano di essere amati.<br>Gesù invece si è immerso nella nostra umanità con coraggio.<br>Ecco il «battesimo» di cui parla (*<span class="BibleRef">[[Lc 12,50|v. 50]]</span>*): è il battesimo della croce, un’immersione totale nei rischi che l’amore comporta.<br>E noi quando, come si dice, “facciamo la Comunione”, ci alimentiamo di questo suo dono audace.<br>La Messa nutre questa decisione.<br>È la decisione di non vivere più per noi stessi, di portare il fuoco nel mondo.<br>Non il fuoco delle armi, e nemmeno quello delle parole che inceneriscono gli altri.<br>Questo no.<br>Ma il fuoco dell’amore, che si abbassa e serve, che oppone all’indifferenza la cura e alla prepotenza la mitezza; il fuoco della bontà, che non costa come gli armamenti, ma gratuitamente rinnova il mondo.<br>Può costare incomprensione, scherno, persino persecuzione, ma non c’è pace più grande di avere in sé la sua fiamma.<br><br>Per questo oggi vorrei ringraziare, insieme al vostro vescovo Vincenzo, tutti voi, che nella diocesi di Albano vi impegnate a portare il fuoco della carità.<br>E vi incoraggio a non distinguere tra chi assiste e chi è assistito, tra chi sembra dare e chi sembra ricevere, tra chi appare povero e chi sente di offrire tempo, competenze, aiuto.<br>Siamo la Chiesa del Signore, una Chiesa di poveri, tutti preziosi, tutti soggetti, ognuno portatore di una Parola singolare di Dio.<br>Ognuno è un dono per gli altri.<br>Abbattiamo i muri.<br>Ringrazio chi opera in ogni comunità cristiana per facilitare l’incontro fra persone diverse per provenienza, per situazione economica, psichica, affettiva: solo insieme, solo diventando un unico Corpo in cui anche il più fragile partecipa in piena dignità, siamo il Corpo di Cristo, la Chiesa di Dio.<br>Questo avviene quando il fuoco che Gesù è venuto a portare brucia i pregiudizi, le prudenze e le paure che emarginano ancora chi porta scritta la povertà di Cristo nella propria storia.<br>Non lasciamo fuori il Signore dalle nostre chiese, dalle nostre case e dalla nostra vita.<br>Nei poveri, invece, lasciamolo entrare e allora faremo pace anche con la nostra povertà, quella che temiamo e neghiamo quando cerchiamo a ogni costo tranquillità e sicurezza.<br><br>Interceda per noi la Vergine Maria, che si sentì indicare dal santo vecchio Simeone il figlio Gesù come «***segno di contraddizione***» (*<span class="BibleRef">[[Lc 2,34|Lc 2,34]]</span>*).<br>Siano svelati i pensieri dei nostri cuori, e possa il fuoco dello Spirito Santo renderli non più cuori di pietra, ma cuori di carne.<br><br>Santa Maria della Rotonda, prega per noi! `class: paragrafoNorm`


Santuario di Santa Maria della Rotonda (Albano), XX domenica del Tempo Ordinario, 17 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


