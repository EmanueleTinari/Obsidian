---
cssclasses: docVat
progr-doc: 29992
num-doc: 220
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo della Spiritualità Mariana, XXVIII Domenica del Tempo Ordinario, 12 ottobre 2025
giorno-doc: 12
mese-doc: 10
anno-doc: 2025
data-doc: 2025-10-12
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Spiritualità_Mariana
  - Documenti_pontifici
aliases:
  - Santa Messa per il Giubileo della Spiritualità Mariana, XXVIII Domenica del Tempo Ordinario, 12 ottobre 2025
  - Omelia Santa Messa per il Giubileo della Spiritualità Mariana, XXVIII Domenica del Tempo Ordinario, 12 ottobre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20251012-giubileo-spiritualita-mariana.html)"
creato: 2025/10/21 23:11:49
modificato: 2025/10/22 16:33:59
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per il Giubileo della Spiritualità Mariana, XXVIII Domenica del Tempo Ordinario, 12 ottobre 2025


Sorelle e fratelli carissimi, `class: incipit`


l’apostolo **Paolo** si rivolge oggi a ciascuno di noi, come a Timoteo: «***Ricordati di Gesù Cristo, risorto dai morti, discendente di Davide***» (*<span class="BibleRef">[[2Tm 2,8|2Tm 2,8]]</span>*).<br>La spiritualità mariana, che nutre la nostra fede, ha Gesù come centro.<br>Come la domenica, che apre ogni nuova settimana nell’orizzonte della sua Risurrezione dai morti.<br>«***Ricordati di Gesù Cristo***»: questo solo conta, questo fa la differenza tra le spiritualità umane e la via di Dio.<br>In «***catene come un malfattore***» (*<span class="BibleRef">[[2Tm 2,9|v. 9]]</span>*), **Paolo** ci raccomanda di non perdere il centro, di non svuotare il nome di Gesù della sua storia, della sua croce.<br>Ciò che noi riteniamo eccessivo e crocifiggiamo, Dio lo risuscita perché «***non può rinnegare sé stesso***» (*<span class="BibleRef">[[2Tm 2,13|v. 13]]</span>*).<br>Gesù è la fedeltà di Dio, la fedeltà di Dio a sé stesso.<br>Bisogna dunque che la domenica ci renda cristiani, riempia cioè della memoria incandescente di Gesù il sentire e il pensare, modificando il nostro vivere insieme, il nostro abitare la terra.<br>Ogni spiritualità cristiana si sviluppa da questo fuoco e contribuisce a renderlo più vivo.<br><br>La Lettura dal Secondo Libro dei Re (*<span class="BibleRef">[[2Re 5,14-17|5,14-17]]</span>*) ci ha ricordato la guarigione di Naamàn, il Siro.<br>Gesù stesso commentò questo brano nella sinagoga di Nazaret (cfr. *<span class="BibleRef">[[Lc 4,27|Lc 4,27]]</span>*) e l’effetto della sua interpretazione sulla gente del paese fu sconcertante.<br>Dire che Dio aveva salvato quello straniero malato di lebbra piuttosto che quelli che c’erano in Israele scatenò una reazione generale: «***Tutti nella sinagoga si riempirono di sdegno. Si alzarono e lo cacciarono fuori della città e lo condussero fin sul ciglio del monte, sul quale era costruita la loro città, per gettarlo giù***» (*<span class="BibleRef">[[Lc 4,28-29|Lc 4,28-29]]</span>*).<br>L’Evangelista non fa cenno alla presenza di Maria, che poteva trovarsi là e provare ciò le era stato annunciato dall’anziano Simeone, quando aveva portato il neonato Gesù al tempio: «***Ecco, egli è qui per la caduta e la risurrezione di molti in Israele e come segno di contraddizione – e anche a te una spada trafiggerà l’anima –, affinché siano svelati i pensieri di molti cuori***» (*<span class="BibleRef">[[Lc 2,34-35|Lc 2,34-35]]</span>*).<br><br>Sì, carissimi, «***la parola di Dio è viva, efficace e più tagliente di ogni spada a doppio taglio; essa penetra fino al punto di divisione dell’anima e dello spirito, fino alle giunture e alle midolla, e discerne i sentimenti e i pensieri del cuore***» (*<span class="BibleRef">[[Eb 4,12|Eb 4,12]]</span>*).<br>Così, [[Papi/Scheda 266° papa - Francesco I|Papa Francesco]] vide a sua volta nella vicenda di Naamàn il Siro una parola penetrante e attuale per la vita della Chiesa.<br>Parlando alla Curia Romana, disse: «*Quest’uomo è costretto a convivere con un dramma terribile: è lebbroso. La sua armatura, quella stessa che gli procura fama, in realtà copre un’umanità fragile, ferita, malata. Questa contraddizione spesso la ritroviamo nelle nostre vite: a volte i grandi doni sono l’armatura per coprire grandi fragilità.* [...] *Se Naamàn avesse continuato solo ad accumulare medaglie da mettere sulla sua armatura, alla fine sarebbe stato divorato dalla lebbra: apparentemente vivo, sì, ma chiuso e isolato nella sua malattia*».[^2025-10-12_lxiv-ome-gsm-ftn1]<br><br>Da questo pericolo ci libera Gesù, Lui che non porta armature, ma nasce e muore nudo; Lui che offre il suo dono senza costringere i lebbrosi guariti a riconoscerlo: soltanto un samaritano, nel Vangelo, sembra rendersi conto di essere stato salvato (cfr. *<span class="BibleRef">[[Lc 17,11-19|Lc 17,11-19]]</span>*).<br>Forse, meno titoli si possono vantare, più è chiaro che l’amore è gratuito.<br>Dio è puro dono, sola grazia, ma quante voci e convinzionipossono separarci anche oggi da questa nuda e dirompente verità!<br><br>Fratelli e sorelle, la spiritualità mariana è a servizio del Vangelo: ne svela la semplicità.<br>L’affetto per Maria di Nazaret ci rende con lei discepoli di Gesù, ci educa a tornare a Lui, a meditare e collegare i fatti della vita nei quali il Risorto ancora ci visita e ci chiama.<br>La spiritualità mariana ci immerge nella storia su cui il cielo si è aperto, ci aiuta a vedere i superbi dispersi nei pensieri del loro cuore, i potenti rovesciati dai troni, i ricchi rimandati a mani vuote.<br>Ci impegna a ricolmare di beni gli affamati, a innalzare gli umili, a ricordarci la misericordia di Dio e a confidare nella potenza del suo braccio (cfr. *<span class="BibleRef">[[Lc 1,51-54|Lc 1,51-54]]</span>*).<br>Il suo Regno, infatti, viene coinvolgendoci, proprio come a Maria ha chiesto il “sì”, pronunciato una volta e poi rinnovato di giorno in giorno.<br><br>I lebbrosi che nel Vangelo non tornano a ringraziare, infatti, ci ricordano che la grazia di Dio può anche raggiungerci e non trovare risposta, può guarirci e non coinvolgerci.<br>Guardiamoci, dunque, da quel salire al tempio che non ci mette alla sequela di Gesù.<br>Esistono forme di culto che non ci legano agli altri e ci anestetizzano il cuore.<br>Allora non viviamo veri incontri con coloro che Dio pone sul nostro cammino; non partecipiamo, come ha fatto Maria, al cambiamento del mondo e alla gioia del *Magnificat*.<br>Guardiamoci da ogni strumentalizzazione della fede, che rischia di trasformare i diversi – spesso i poveri – in nemici, in “lebbrosi” da evitare e respingere.<br><br>Il cammino di Maria è dietro a Gesù, e quello di Gesù è verso ogni essere umano, specialmente verso chi è povero, ferito, peccatore.<br>Per questo la spiritualità mariana autentica rende attuale nella Chiesa la tenerezza di Dio, la sua maternità.<br>«*Perché* – come leggiamo nell’Esortazione apostolica **[[Evangelii gaudium , 288]]** – *ogni volta che guardiamo a Maria torniamo a credere nella forza rivoluzionaria della tenerezza e dell’affetto. In lei vediamo che l’umiltà e la tenerezza non sono virtù dei deboli ma dei forti, i quali non hanno bisogno di maltrattare gli altri per sentirsi importanti. Guardando a lei scopriamo che colei che lodava Dio perché “ha rovesciato i potenti dai troni” e “ha rimandato i ricchi a mani vuote”* (*<span class="BibleRef">[[Lc 1,52-53|Lc 1,52-53]]</span>*) *è la stessa che assicura calore domestico alla nostra ricerca di giustizia*».<br><br>Carissimi, in questo mondo assetato di giustizia e di pace, teniamo viva la spiritualità cristiana, la devozione popolare a quei fatti e a quei luoghi che, benedetti da Dio, hanno cambiato per sempre la faccia della terra.<br>Facciamone un motore di rinnovamento e di trasformazione, come chiede il Giubileo, tempo di conversione e di restituzione, di ripensamento e di liberazione.<br>Interceda per noi Maria Santissima, nostra speranza, e ancora e per sempre ci orienti a Gesù, il crocifisso Signore.<br>In lui c’è salvezza per tutti. `class: paragrafoNorm`


Piazza San Pietro, XXVIII Domenica del Tempo Ordinario, 12 ottobre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


***


NOTE:


[^2025-10-12_lxiv-ome-gsm-ftn1]: [[Papi/Scheda 266° papa - Francesco I|Papa Francesco]], **[[Discorso ai membri del Collegio Cardinalizio e della Curia Romana per la presentazione degli auguri natalizi, 23 dicembre 2021.]]**.


