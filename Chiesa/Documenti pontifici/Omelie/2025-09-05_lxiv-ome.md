---
cssclasses: docVat
progr-doc: 29926
num-doc: 154
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Celebrazione inaugurale del Borgo Laudato si’, Venerdì, 5 settembre 2025
giorno-doc: 5
mese-doc: 9
anno-doc: 2025
data-doc: 2025-09-05
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Celebrazione_inaugurale_Borgo_Laudato_si_Venerdì_5_settembre_2025
  - Documenti_pontifici
aliases:
  - Celebrazione inaugurale del Borgo Laudato si’, Venerdì, 5 settembre 2025
  - Omelia Celebrazione inaugurale del Borgo Laudato si’, Venerdì, 5 settembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250905-inaugurazione-borgo-laudatosi.html)"
creato: 2025/09/19 07:51:11
modificato: 2025/10/06 22:30:32
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Celebrazione inaugurale del Borgo Laudato si’, Venerdì, 5 settembre 2025


Carissimi fratelli e sorelle, `class: incipit`


nel testo del Vangelo di Matteo che abbiamo appena ascoltato, Gesù rivolge diversi insegnamenti ai suoi discepoli.<br>Vorrei soffermarmi su uno di essi, che sembra particolarmente adatto a questa celebrazione.<br>Dice così: «***Guardate gli uccelli del cielo... Osservate come crescono i gigli del campo***» (*<span class="BibleRef">[[Mt 6,26.28|Mt 6,26.28]]</span>*).<br><br>Non è raro che il Maestro di Nazaret faccia riferimento alla natura nei suoi insegnamenti.<br>Flora e fauna sono spesso protagoniste nelle sue parabole.<br>Ma in questo caso c’è un chiaro invito all’osservazione e alla contemplazione del creato, azioni finalizzate a comprendere il disegno originale del Creatore.<br><br>Tutto è stato sapientemente ordinato, fin dall’inizio, affinché tutte le creature concorrano alla realizzazione del Regno di Dio.<br>Ogni creatura ha un ruolo importante e specifico nel suo progetto, e ciascuna è “cosa buona”, come sottolinea il Libro della Genesi (cfr. *<span class="BibleRef">[[Gn 1,1-29| Gen 1,1-29]]</span>*).<br><br>Nello stesso brano evangelico, riferendosi agli uccelli e ai gigli, Gesù rivolge ai suoi discepoli due domande: «***Non valete forse più di loro?***»; e poi: «***Se Dio veste così l’erba del campo, ...non farà molto di più per voi?***» (*<span class="BibleRef">[[Mt 6,30|Mt 6,30]]</span>*).<br><br>Quasi a riprendere implicitamente il racconto della Genesi, Gesù sottolinea il posto speciale riservato, nell’atto creativo, all’essere umano: la creatura più bella, fatta a immagine e somiglianza di Dio.<br>Ma a tale privilegio è associata una grande responsabilità: quella di custodire tutte le altre creature, nel rispetto del disegno del Creatore (cfr. *<span class="BibleRef">[[Gn 2,15|Gen 2,15]]</span>*).<br><br>La cura del creato, dunque, rappresenta una vera e propria vocazione per ogni essere umano, un impegno da svolgere all’interno del creato stesso, senza mai dimenticare che siamo creature tra le creature e non creatori.<br>Per questo è importante, come scriveva il mio [[Papi/Scheda 266° papa - Francesco I|Predecessore]], «*recuperare la serena armonia con il creato, per riflettere sul nostro stile di vita e i nostri ideali, per contemplare il Creatore, che vive tra di noi e in ciò che ci circonda*» (**[[Enciclica Laudato si’, 225]]**).<br><br>Il Borgo Laudato si’, che oggi inauguriamo, si pone come una delle iniziative della Chiesa tese a realizzare questa «*vocazione di essere custodi dell’opera di Dio*» (**[[Esortazione Apostolica Laudato si’, 217]]**): un compito impegnativo ma bello, affascinante, che costituisce un aspetto primario dell’esperienza cristiana.<br><br>Il Borgo Laudato si’ è un seme di speranza, che [[Papi/Scheda 266° papa - Francesco I|Papa Francesco]] ci ha lasciato come eredità, un «*seme che può portare frutti di giustizia e di pace*» (**[[Messaggio per la X Giornata Mondiale di preghiera per la cura del creato]]**).<br>E lo farà rimanendo fedele al proprio mandato: essere un modello tangibile di pensiero, di struttura e di azione, in grado di favorire la conversione ecologica attraverso l’educazione e la catechesi.<br><br>Quello che vediamo oggi è una sintesi di straordinaria bellezza, dove spiritualità, natura, storia, arte, lavoro e tecnologia intendono coabitare in armonia.<br>È questa in definitiva l’idea del “borgo”, un luogo di vicinanza e prossimità conviviale.<br><br>E tutto questo non può non parlarci di Dio. `class: paragrafoNorm`


Borgo Laudato si’ (Ville Pontificie di Castel Gandolfo), Venerdì, 5 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


