---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa presso la Cappella della stazione dei Carabinieri di Castel Gandolfo, Martedì, 15 luglio 2025
giorno-doc: 15
mese-doc: 7
anno-doc: 2025
data-doc: 2025-07-15
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Cappella_stazione_Carabinieri_Castel_Gandolfo_Martedì_15_luglio_2025
  - Documenti_pontifici
aliases:
  - Santa Messa presso la Cappella della stazione dei Carabinieri di Castel Gandolfo, Martedì, 15 luglio 2025
  - Omelia Santa Messa presso la Cappella della stazione dei Carabinieri di Castel Gandolfo, Martedì, 15 luglio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250715-omelia-carabinieri.html)"
creato: 2025/09/19 07:47:29
modificato: 2025/10/06 23:03:52
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa nella Cappella della stazione dei Carabinieri di Castel Gandolfo, Martedì, 15 luglio 2025


Cari fratelli e sorelle, `class: incipit`


il Vangelo che abbiamo ascoltato ci consegna l’autentico significato cristiano di queste due parole.<br>*Fratello* e *sorella* sono nomi di relazione, che ripetiamo spesso nella liturgia come saluto, come segni di prossimità e di affetto.<br>Gesù, il Figlio unigenito di Dio, ne spiega il senso in relazione a sé e al Padre suo, rivelando un legame più forte del sangue perché ci coinvolge tutti, accomunando ogni uomo e ogni donna.<br>Tutti, infatti, siamo davvero fratelli e sorelle di Gesù quando facciamo la volontà di Dio, cioè quando viviamo amandoci gli uni gli altri, come Dio ha amato noi.<br><br>Ogni relazione che Dio vive, in sé e per noi, diventa così un dono: quando il suo unico Figlio diventa nostro fratello, il Padre suo diventa Padre nostro e lo Spirito Santo, che unisce il Padre e il Figlio, viene ad abitare nei nostri cuori.<br>L’amore di Dio è tanto grande che Gesù non tiene per sé neanche sua madre, consegnando Maria come madre nostra, nell’ora della croce (cfr. *<span class="BibleRef">[[Gv 19,27|Gv 19,27]]</span>*).<br>Solo chi vive di una dedizione così piena può affermare: «***chiunque fa la volontà del Padre mio che è nei cieli, egli è per me fratello, sorella e madre***» (*<span class="BibleRef">[[Mt 12,50|Mt 12,50]]</span>*).<br>In particolare, queste parole ci fanno capire che Maria diventa madre di Gesù perché ascolta la parola di Dio con amore, la accoglie nel proprio cuore e la vive con fedeltà.<br>Commentando il brano del Vangelo ora ricordato, **sant’Agostino** ha perciò scritto che «*vale di più per Maria essere stata discepola di Cristo anziché madre di Cristo*».<br>Difatti, «*Maria fu beata, poiché ascoltò la parola di Dio e la mise in pratica*» (*Sermo 72/A*, 7).<br>Il senso della vita di Maria è custodito nella *fedeltà* alla Parola ricevuta da Dio: il Verbo della vita da lei accolto, portato in grembo e donato al mondo.<br><br>Carissimi, di recente è stato celebrato il LXXV anniversario della proclamazione della Vergine fedele, la *Virgo fidelis*, a Patrona dell’Arma dei Carabinieri.<br>Proprio da Castel Gandolfo, nel 1949 il mio venerato predecessore [[Scheda 260° papa - Pio XII|Papa Pio XII]] accolse questa bella proposta del Comando generale dell’Arma.<br>Dopo la tragedia della guerra, in un periodo di ricostruzione morale e materiale, la fedeltà di Maria verso Dio diventava così modello della fedeltà di ogni Carabiniere verso la Patria e il popolo italiano.<br>Questa virtù esprime la dedizione, la purezza, la costanza dell’impegno per il bene comune, che i Carabinieri tutelano garantendo la pubblica sicurezza e difendendo i diritti di tutti, specie di coloro che si trovano in condizioni di pericolo.<br><br>Esprimo perciò profonda gratitudine per il nobile e impegnativo servizio che l’Arma rende all’Italia e ai suoi cittadini, oltre che a favore della Santa Sede e dei fedeli che visitano Roma: penso specialmente ai molti pellegrini di quest’anno giubilare.<br><br>La devozione alla Vergine fedele rispecchia inoltre il motto dei Carabinieri, *Nei secoli fedele*, esprimendo il senso del dovere e l’abnegazione di ogni membro dell’Arma, fino al sacrificio di sé.<br>Ringrazio dunque le Autorità presenti, civili e militari, per quello che fate nell’adempimento dei vostri compiti: davanti alle ingiustizie, che feriscono l’ordine sociale, non cedete alla tentazione di pensare che il male possa averla vinta.<br>Specialmente in questo tempo di guerre e di violenza, restate fedeli al vostro giuramento: come servitori dello Stato, rispondete al crimine con la forza della legge e dell’onestà.<br>È così che l’Arma dei Carabinieri, la Benemerita, meriterà sempre la stima del popolo italiano.<br><br>In questa Eucaristia, mentre celebriamo la passione, morte e resurrezione del Signore, è giusto e doveroso far memoria dei Carabinieri che hanno dato la vita compiendo il proprio dovere: vi affido come esempio il venerabile Salvo D’Acquisto, medaglia d’oro al valore militare, del quale è in corso la causa di beatificazione.<br>In ogni missione, la *Virgo fidelis* vi accompagni, vegliando amorevole su ciascuno di voi, sulle vostre famiglie e sul vostro lavoro. `class: paragrafoNorm`


Cappella della stazione dei Carabinieri di Castel Gandolfo, Martedì, 15 luglio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


