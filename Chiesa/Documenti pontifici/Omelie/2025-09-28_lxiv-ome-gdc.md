---
cssclasses: docVat
progr-doc: 29956
num-doc: 184
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo dei Catechisti, XXVI domenica del Tempo Ordinario, 28 settembre 2025
giorno-doc: 28
mese-doc: 9
anno-doc: 2025
data-doc: 2025-09-28
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Catechisti
  - Documenti_pontifici
aliases:
  - Santa Messa per il Giubileo dei Catechisti, XXVI Domenica del Tempo Ordinario, 28 settembre 2025
  - Omelia Santa Messa per il Giubileo dei Catechisti, XXVI Domenica del Tempo Ordinario, 28 settembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250928-omelia-giubileo-catechisti.html)"
creato: 2025/09/29 14:19:04
modificato: 2025/10/03 22:28:35
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per il Giubileo dei Catechisti, XXVI Domenica del Tempo Ordinario, 28 settembre 2025


Cari fratelli e sorelle, `class: incipit`


Le parole di Gesù ci comunicano come Dio guarda il mondo, in ogni tempo e in ogni luogo.<br>Nel Vangelo che abbiamo ascoltato (*<span class="BibleRef">[[Lc 16,19-31|Lc 16,19-31]]</span>*), i suoi occhi osservano un povero e un ricco, chi muore di fame e chi si ingozza davanti a lui; vedono le vesti eleganti dell’uno e le piaghe dell’altro leccate dai cani (cfr. *<span class="BibleRef">[[Lc 16,19-21|Lc 16,19-21]]</span>*).<br>Ma non solo: il Signore guarda il cuore degli uomini e, attraverso i suoi occhi, noi riconosciamo un indigente e un indifferente.<br>Lazzaro viene dimenticato da chi gli sta di fronte, appena oltre la porta di casa, eppure Dio gli è vicino e ricorda il suo nome.<br>L’uomo che vive nell’abbondanza, invece, è senza nome, perché perde sé stesso, dimenticandosi del prossimo.<br>È disperso nei pensieri del suo cuore, pieno di cose e vuoto d’amore.<br>I suoi beni non lo rendono buono.<br><br>Il racconto che Cristo ci consegna è, purtroppo, molto attuale.<br>Alle porte dell’opulenza sta oggi la miseria di interi popoli, piagati dalla guerra e dallo sfruttamento.<br>Attraverso i secoli, nulla sembra essere cambiato: quanti Lazzaro muoiono davanti all’ingordigia che scorda la giustizia, al profitto che calpesta la carità, alla ricchezza cieca davanti al dolore dei miseri!<br>Eppure il Vangelo assicura che le sofferenze di Lazzaro hanno un termine.<br>Finiscono i suoi dolori come finiscono i bagordi del ricco, e Dio fa giustizia verso entrambi: «***Il povero morì e fu portato dagli angeli accanto ad Abramo. Morì anche il ricco e fu sepolto***» (*<span class="BibleRef">[[Lc 16,22|v. 22]]</span>*).<br>Senza stancarsi, la Chiesa annuncia questa parola del Signore, affinché converta i nostri cuori.<br><br>Carissimi, per una singolare coincidenza, questo stesso brano evangelico è stato proclamato proprio durante il **[[Giubileo dei Catechisti nell’Anno Santo della Misericordia]]**.<br>Rivolgendosi ai pellegrini venuti a Roma per quella circostanza, [[Papi/Scheda 266° papa - Francesco I|Papa Francesco]] evidenziò che Dio redime il mondo da ogni male, dando la sua vita per la nostra salvezza.<br>La sua azione è inizio della nostra missione, perché ci invita a donare noi stessi per il bene di tutti.<br>Diceva il Papa ai catechisti: «*Questo centro attorno al quale tutto ruota, questo cuore pulsante che dà vita a tutto è l’annuncio pasquale, il primo annuncio: il Signore Gesù è risorto, il Signore Gesù ti ama, per te ha dato la sua vita; risorto e vivo, ti sta accanto e ti attende ogni giorno*» (**[[Omelia, 25 settembre 2016]]**).<br>Queste parole ci fanno riflettere sul dialogo tra l’uomo ricco e Abramo, che abbiamo ascoltato nel Vangelo: si tratta di una supplica che il ricco rivolge per salvare i suoi fratelli e che diventa per noi una sfida.<br><br>Parlando con Abramo, infatti, egli esclama: «***Se dai morti qualcuno andrà da loro, si convertiranno***» (*<span class="BibleRef">[[Lc 16,30|Lc 16,30]]</span>*).<br>Così risponde Abramo: «***Se non ascoltano Mosè e i Profeti, non saranno persuasi neanche se uno risorgesse dai morti***» (*<span class="BibleRef">[[Lc 16,31|v. 31]]</span>*).<br>Ebbene, uno è risorto dai morti: Gesù Cristo.<br>Le parole della Scrittura, allora, non ci vogliono deludere o scoraggiare, ma destano la nostra coscienza.<br>Ascoltare Mosè e i Profeti significa fare memoria dei comandamenti e delle promesse di Dio, la cui provvidenza non abbandona mai nessuno.<br>Il Vangelo ci annuncia che la vita di tutti può cambiare, perché Cristo è risorto dai morti.<br>Questo evento è la verità che ci salva: perciò va conosciuta e annunciata, ma non basta.<br>Va amata: è quest’amore che ci porta a comprendere il Vangelo, perché ci trasforma aprendo il cuore alla parola di Dio e al volto del prossimo.<br><br>A questo proposito, voi catechisti siete quei discepoli di Gesù, che ne diventano testimoni: il nome del ministero che svolgete viene dal verbo greco *katēchein*, che significa *istruire a viva voce*, *far risuonare*.<br>Ciò vuol dire che il catechista è persona di parola, una parola che pronuncia con la propria vita.<br>Perciò i primi catechisti sono i nostri genitori, coloro che ci hanno parlato per primi e ci hanno insegnato a parlare.<br>Come abbiamo imparato la nostra lingua madre, così l’annuncio della fede non può essere delegato ad altri, ma accade lì dove viviamo.<br>Anzitutto nelle nostre case, attorno alla tavola: quando c’è una voce, un gesto, un volto che porta a Cristo, la famiglia sperimenta la bellezza del Vangelo.<br><br>Tutti siamo stati educati a credere mediante la testimonianza di chi ha creduto prima di noi.<br>Da bambini e da ragazzi, da giovani, poi da adulti e anche da anziani, i catechisti ci accompagnano nella fede condividendo un cammino costante, come avete fatto voi in questi giorni, nel pellegrinaggio giubilare.<br>Questa dinamica coinvolge tutta la Chiesa: infatti, mentre il Popolo di Dio genera uomini e donne alla fede, «*cresce la comprensione, tanto delle cose quanto delle parole trasmesse, sia con la contemplazione e lo studio dei credenti che le meditano in cuor loro* (cfr. *<span class="BibleRef">[[Lc 2,19.51|Lc 2,19.51]]</span>*)*, sia con la intelligenza data da una più profonda esperienza delle cose spirituali, sia per la predicazione di coloro i quali con la successione episcopale hanno ricevuto un carisma sicuro di verità*» (*[[Documenti vari/Documenti del Concilio Ecumenico Vaticano II/cevii-cos-dev#<span class="art" id="cos-dev_art8" name="cos-dev_art8">8</span>.|Cost. dogm. Dei Verbum, 8]]*).<br>In tale comunione, il Catechismo è lo “strumento di viaggio” che ci ripara dall’individualismo e dalle discordie, perché attesta la fede di tutta la Chiesa cattolica.<br>Ogni fedele collabora alla sua opera pastorale ascoltando le domande, condividendo le prove, servendo il desiderio di giustizia e di verità che abita la coscienza umana.<br><br>È così che i catechisti *in-segnano*, cioè lasciano un segno interiore: quando educhiamo alla fede, non diamo un ammaestramento, ma poniamo nel cuore la parola di vita, affinché porti frutti di vita buona.<br>Al diacono Deogratias, che gli chiedeva come essere un buon catechista, **sant’Agostino** rispose: «*Esponi ogni cosa in modo che chi ti ascolta ascoltando creda, credendo speri e sperando ami*» (*De catechizandis rudibus*, 4, 8).<br><br>Cari fratelli e sorelle, facciamo nostro questo invito!<br>Ricordiamoci che nessuno dà quello che non ha.<br>Se il ricco del Vangelo avesse avuto carità per Lazzaro, avrebbe fatto del bene, oltre che al povero, anche a sé stesso.<br>Se quell’uomo senza nome avesse avuto fede, Dio lo avrebbe salvato da ogni tormento: è stato l’attaccamento alle ricchezze mondane a togliergli la speranza del bene vero ed eterno.<br>Quando anche noi siamo tentati dall’ingordigia e dall’indifferenza, i molti Lazzaro di oggi ci ricordano la parola di Gesù, diventando per noi una catechesi ancora più efficace in questo Giubileo, che è per tutti tempo di conversione e di perdono, di impegno per la giustizia e di ricerca sincera della pace. `class: paragrafoNorm`


Piazza San Pietro, XXVI Domenica del Tempo Ordinario, 28 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


