---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa, Processione e Benedizione Eucaristica, Domenica, 22 giugno 2025, Santissimo Corpo e Sangue di Cristo
giorno-doc: 22
mese-doc: 6
anno-doc: 2025
data-doc: 2025-06-22
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Santa_Messa_Processione_e_Benedizione_Eucaristica
  - Santissimo_Corpo_e_Sangue_di_Cristo
  - Documenti_pontifici
aliases:
  - Santa Messa, Processione e Benedizione Eucaristica, Domenica, 22 giugno 2025, Santissimo Corpo e Sangue di Cristo
  - Omelia Santa Messa, Processione e Benedizione Eucaristica, Domenica, 22 giugno 2025, Santissimo Corpo e Sangue di Cristo
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250622-omelia-corpus-domini.html)"
creato:
modificato: 2025/09/25 23:11:32
---

***

Omelia `class: tipoDoc`

del sommo pontefice `class: tipoAut`

Leone XIV `class: nomeAut`


# Santa Messa, Processione e Benedizione Eucaristica, Domenica, 22 giugno 2025, Santissimo Corpo e Sangue di Cristo


Cari fratelli e sorelle, `class: incipit`


è bello stare con Gesù.<br>Il Vangelo appena proclamato lo attesta, raccontando che le folle rimanevano ore e ore con Lui, che parlava del Regno di Dio e guariva i malati (cfr. *<span class="BibleRef">[[Lc 9,11|Lc 9,11]]</span>*).<br>La compassione di Gesù per i sofferenti manifesta l’amorevole vicinanza di Dio, che viene nel mondo per salvarci.<br>Quando Dio regna, l’uomo è liberato da ogni male.<br>Tuttavia, anche per quanti ricevono da Gesù la buona novella, viene l’ora della prova.<br>In quel luogo deserto, dove le folle hanno ascoltato il Maestro, scende la sera e non c’è niente da mangiare (cfr. *<span class="BibleRef">[[Lc 9,12|v. 12]]</span>*).<br>La fame del popolo e il tramonto del sole sono segni di un limite che incombe sul mondo, su ogni creatura: il giorno finisce, così come la vita degli uomini.<br>È in quest’ora, nel tempo dell’indigenza e delle ombre, che Gesù resta in mezzo a noi.<br><br>Proprio quando il sole declina e la fame cresce, mentre gli apostoli stessi chiedono di congedare la gente, Cristo ci sorprende con la sua misericordia.<br>Egli ha compassione del popolo affamato e invita i suoi discepoli a prendersene cura: la fame non è un bisogno che non c’entra con l’annuncio del Regno e la testimonianza della salvezza.<br>Al contrario, questa fame riguarda la nostra relazione con Dio.<br>Cinque pani e due pesci, tuttavia, non sembrano proprio sufficienti a sfamare il popolo: all’apparenza ragionevoli, i calcoli dei discepoli palesano invece la loro poca fede.<br>Perché, in realtà, con Gesù c’è tutto quello che serve per dare forza e senso alla nostra vita.<br><br>All’appello della fame, infatti, Egli risponde con il segno della condivisione: *alza gli occhi*, *recita la benedizione*, *spezza il pane* e *dà da mangiare a tutti i presenti* (cfr. *<span class="BibleRef">[[Lc 9,12|v. 16]]</span>*).<br>I gesti del Signore non inaugurano un complesso rituale magico, ma testimoniano con semplicità la riconoscenza verso il Padre, la preghiera filiale di Cristo e la comunione fraterna che lo Spirito Santo sostiene.<br>Per moltiplicare pani e pesci, Gesù divide quelli che ci sono: proprio così bastano per tutti, anzi, sovrabbondano.<br>Dopo aver mangiato – e mangiato a sazietà – ne portarono via dodici ceste (cfr. *<span class="BibleRef">[[Lc 9,12|v. 17]]</span>*).<br><br>Questa è la logica che salva il popolo affamato: Gesù opera secondo lo stile di Dio, insegnando a fare altrettanto.<br>Oggi, al posto delle folle ricordate nel Vangelo stanno interi popoli, umiliati dall’ingordigia altrui più ancora che dalla propria fame.<br>Davanti alla miseria di molti, l’accumulo di pochi è segno di una superbia indifferente, che produce dolore e ingiustizia.<br>Anziché condividere, l’opulenza spreca i frutti della terra e del lavoro dell’uomo.<br>Specialmente in questo anno giubilare, l’esempio del Signore resta per noi urgente criterio di azione e di servizio: condividere il pane, per moltiplicare la speranza, proclama l’avvento del Regno di Dio.<br><br>Salvando le folle dalla fame, infatti, Gesù annuncia che salverà tutti dalla morte.<br>Questo è il mistero della fede, che celebriamo nel sacramento dell’Eucaristia.<br>Come la fame è segno della nostra radicale indigenza di vita, così spezzare il pane è segno del dono divino di salvezza.<br><br>Carissimi, Cristo è la risposta di Dio alla fame dell’uomo, perché il suo corpo è il pane della vita eterna: prendete e mangiatene tutti!<br>L’invito di Gesù abbraccia la nostra esperienza quotidiana: per vivere, abbiamo bisogno di nutrirci della vita, togliendola a piante e animali.<br>Eppure, mangiare qualcosa di morto ci ricorda che anche noi, per quanto mangiamo, moriremo.<br>Quando invece ci nutriamo di Gesù, pane vivo e vero, viviamo per Lui.<br>Offrendo tutto sé stesso, il Crocifisso Risorto si consegna a noi, che scopriamo così d’essere fatti per nutrirci di Dio.<br>La nostra natura affamata porta il segno di un’indigenza che viene saziata dalla grazia dell’Eucaristia.<br>Come scrive Sant’Agostino, davvero Cristo è «*panis qui reficit, et non deficit; panis qui sumi potest, consumi non potest*» (*Sermo 130*, 2): un pane che nutre e non viene meno; un pane che si può mangiare ma non si può esaurire.<br>L’Eucaristia, infatti, è la presenza vera, reale e sostanziale del Salvatore (cfr. **[[Catechismo della Chiesa Cattolica, 1413]]**), che trasforma il pane in sé, per trasformare noi in Lui.<br>Vivo e vivificante, il *Corpus Domini* rende noi, cioè la Chiesa stessa, corpo del Signore.<br><br>Perciò, secondo le parole dell’apostolo Paolo (cfr. *<span class="BibleRef">[[1Cor 10,17|1Cor 10,17]]</span>*), il [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Vaticano II]] insegna che «*col sacramento del pane eucaristico viene rappresentata ed effettuata l’unità dei fedeli, che costituiscono un solo corpo in Cristo. Tutti gli uomini sono chiamati a questa unione con Cristo, che è la luce del mondo: da Lui veniamo, per mezzo suo viviamo, a Lui siamo diretti*» (Costituzione dogmatica *[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art3" name="cos-lug_art3">3</span>.|Lumen gentium, 3]]*).<br>La processione, che tra poco inizieremo, è segno di tale cammino.<br>Insieme, pastori e gregge, ci nutriamo del Santissimo Sacramento, lo adoriamo e lo portiamo per le strade.<br>Così facendo, lo porgiamo allo sguardo, alla coscienza, al cuore della gente.<br>Al cuore di chi crede, perché creda più fermamente; al cuore di chi non crede, perché si interroghi sulla fame che abbiamo nell’animo e sul pane che la può saziare.<br><br>Ristorati dal cibo che Dio ci dona, portiamo Gesù al cuore di tutti, perché Gesù tutti coinvolge nell’opera della salvezza, invitando ciascuno a partecipare alla sua mensa.<br>Beati gli invitati, che diventano testimoni di questo amore! `class: paragrafoNorm`

Piazza San Giovanni in Laterano, Domenica, 22 giugno 2025 `class: dataLuogo`

LEO PP. XIV `class: firmaC`

***

Copyright © Dicastero per la Comunicazione - Libreria Editrice Vaticana. `class: dirittiAut`


