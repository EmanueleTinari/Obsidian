---
cssclasses: docVat
progr-doc: 29776
num-doc: 4
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Celebrazione Eucaristica dalla Cripta della Basilica di San Pietro, Domenica, 11 maggio 2025
giorno-doc: 11
mese-doc: 5
anno-doc: 2025
data-doc: 2025-05-11
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Cripta_Basilica_San_Pietro
  - Documenti_pontifici
aliases:
  - Dalla Cripta della Basilica di San Pietro, Domenica, 11 maggio 2025
  - Omelia dalla Cripta della Basilica di San Pietro, Domenica, 11 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250511-messa-grotte-vaticane.html)"
creato: 2025-09-19 07:22:45
modificato: 2025-11-08 14:55:48
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Celebrazione Eucaristica dalla Cripta della Basilica di San Pietro, Domenica, 11 maggio 2025


Comincerò con una parola in inglese e poi magari un’altra in italiano.<br><br>Il Vangelo che abbiamo appena ascoltato, in questa domenica del Buon Pastore, dice: «*Le mie pecore ascoltano la mia voce e io le conosco ed esse mi seguono*» (*<span class="BibleRef">[[Gv 10,27|Gv 10,27]]</span>*).<br><br>Penso al Buon Pastore, soprattutto nella domenica odierna, così significativa nel Tempo Pasquale.<br>Mentre celebriamo l’inizio di questa nuova missione, del ministero a cui la Chiesa mi ha chiamato, non c’è esempio migliore di Gesù Cristo stesso, al quale diamo la nostra vita e da cui dipendiamo.<br>Gesù Cristo, che seguiamo, è il Buon Pastore, ed è Colui che ci dà la vita: «*la via, la verità e la vita*» (*<span class="BibleRef">[[Gv 14,6|Gv 14,6]]</span>*).<br><br>Perciò celebriamo con gioia questo giorno e apprezziamo molto la vostra presenza qui.<br><br>Oggi è la Festa della Mamma.<br>Credo che ci sia solo una mamma presente: buona Festa della Mamma!<br>Una delle espressioni più belle dell’amore di Dio è l’amore che viene riversato dalle mamme, soprattutto sui loro figli e nipoti.<br><br>Questa domenica è detta speciale per diversi motivi: uno dei primi che menzionerei è quello delle vocazioni.<br>Durante i recenti lavori dei Cardinali, prima e dopo l’elezione del nuovo Papa, abbiamo parlato molto delle vocazioni nella Chiesa e di quanto sia importante che tutti noi ci interroghiamo insieme.<br>Anzitutto e soprattutto dando il buon esempio con la nostra vita, con gioia, vivendo la gioia del Vangelo, non scoraggiando gli altri, ma cercando piuttosto modi per animare i giovani ad ascoltare la voce del Signore, a seguirla e a servire nella Chiesa.<br>«*Io sono il Buon Pastore*» (*<span class="BibleRef">[[Gv 10,11|Gv 10,11]]</span>*), ci dice Gesù.<br><br>Adesso aggiungo una parola anche in italiano, perché questa missione che portiamo avanti non è più rivolta a una sola diocesi ma a tutta la Chiesa: è importante questo spirito universale.<br>E lo troviamo anche nella prima Lettura che abbiamo ascoltato (cfr. *<span class="BibleRef">[[At 13,14.43-52|At 13, 14.43-52]]</span>*).<br>Paolo e Barnaba vanno ad Antiochia, vanno prima dai giudei, ma loro non vogliono ascoltare la voce del Signore, e cominciano allora ad annunciare il Vangelo a tutto il mondo, ai pagani.<br>Partono, come sappiamo, per questa grande missione.<br>San Paolo viene a Roma, dove alla fine lui la compie.<br>Un altro esempio di testimonianza di un buon pastore.<br>Ma in quell’esempio c’è anche un invito molto speciale a tutti noi.<br>Lo dico anche in una maniera molto personale; annunciare il Vangelo a tutto il mondo.<br><br>Coraggio!<br>Senza paura!<br>Tante volte Gesù dice nel Vangelo: “Non abbiate paura!”.<br>Bisogna essere coraggiosi nella testimonianza che diamo, con la parola e soprattutto con la vita: dando la vita, servendo, qualche volta con grandi sacrifici, per vivere proprio questa missione.<br><br>Ho letto una piccola riflessione che mi fa pensare molto, perché anche nel Vangelo viene fuori.<br>In questo senso, qualcuno ha domandato: “Quando tu pensi alla tua vita, come spieghi dove sei arrivato?”.<br>La risposta che danno in questa riflessione in un certo senso è anche la mia: con il verbo “ascoltare”.<br>Quanto è importante ascoltare!<br>Gesù dice: «Le mie pecore ascoltano la mia voce» (*<span class="BibleRef">[[Gv 10,27|Gv 10,27]]</span>*).<br>E penso che sia importante che tutti noi impariamo sempre di più ad ascoltare, per entrare in dialogo.<br>Anzitutto con il Signore: ascoltare sempre la Parola di Dio.<br>Poi anche ascoltare gli altri: sapere costruire i ponti, sapere ascoltare per non giudicare, non chiudere le porte, pensando che noi abbiamo tutta la verità e nessun altro può dirci niente.<br>È molto importante ascoltare la voce del Signore, ascoltarci, in questo dialogo, e vedere verso dove il Signore ci sta chiamando.<br><br>Camminiamo insieme nella Chiesa, chiediamo al Signore che ci dia questa grazia: di poter ascoltare la sua Parola per servire tutto il suo popolo. `class: paragrafoNorm`


Cripta della Basilica di San Pietro, Domenica, 11 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


