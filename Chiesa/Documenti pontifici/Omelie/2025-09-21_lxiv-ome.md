---
cssclasses: docVat
progr-doc: 29950
num-doc: 178
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa nella Parrocchia di Sant'Anna in Vaticano, Domenica, 21 settembre 2025
giorno-doc: 21
mese-doc: 9
anno-doc: 2025
data-doc: 2025-09-21
lingua-doc: Italiano
lingua-orig: Italiano
stato: false
tags: [Omelia, Leone_XIV, Omelia_Domenica_21_settembre_2025, Documenti_pontifici]
aliases:
  - Santa Messa nella Parrocchia di Sant'Anna in Vaticano, Domenica, 21 settembre 2025
  - Omelia Santa Messa nella Parrocchia di Sant'Anna in Vaticano, Domenica, 21 settembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250921-messa-parrocchia-santanna.html)"
creato: 2025/09/19 07:51:10
modificato: 2025/09/29 13:47:05
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa nella Parrocchia di Sant'Anna in Vaticano, Domenica, 21 settembre 2025


Cari fratelli e sorelle, `class: incipit`


sono particolarmente lieto di presiedere questa Eucaristia nella parrocchia pontificia di **Sant’Anna**.<br>Saluto con gratitudine i religiosi agostiniani che svolgono qui il loro servizio, in particolare il parroco, p. Mario Millardi, come pure il nuovo Priore Generale dell’Ordine, che è qui con noi oggi, padre Joseph Farrell; e voglio salutare anche il padre Gioele Schiavella, che ha compiuto poco tempo fa l’età venerabile dei centotre anni.<br><br>Questa chiesa sorge in una posizione speciale, che è anche una chiave per il ministero pastorale che vi si svolge: siamo infatti, per così dire, “sul confine”, e davanti a **Sant’Anna** transitano quasi tutti coloro che entrano ed escono dalla Città del Vaticano.<br>C’è chi passa per lavoro, chi come ospite o pellegrino, chi di fretta, chi con trepidazione o serenità.<br>Possa ciascuno sperimentare che qui ci sono porte e cuori aperti alla preghiera, all’ascolto, e alla carità!<br><br>A proposito, il Vangelo che è stato appena proclamato ci provoca a esaminare con attenzione il nostro legame con il Signore e, quindi, fra di noi.<br>Gesù pone un’alternativa nettissima tra Dio e la ricchezza, chiedendoci di prendere una chiara e coerente posizione.<br>«***Nessun servitore può servire due padroni***», perciò «***non potete servire Dio e la ricchezza***» (cfr. *<span class="BibleRef">[[Lc 16,13|Lc 16,13]]</span>*).<br>Non si tratta di una scelta contingente, come tante altre, né di una opzione rivedibile nel corso del tempo, a seconda delle situazioni.<br>Occorre decidere un vero e proprio stile di vita.<br>Si tratta di scegliere dove porre il nostro cuore, di chiarire chi sinceramente amiamo, chi serviamo con dedizione e qual è davvero il nostro bene.<br><br>Ecco perché Gesù contrappone proprio la ricchezza a Dio: il Signore parla così perché sa che siamo creature indigenti, che la nostra vita è piena di bisogni.<br>Sin da quando nasciamo, poveri, nudi, abbiamo tutti bisogno di cure e affetti, di una casa, del cibo, del vestito.<br>La sete di ricchezza rischia di prendere il posto di Dio nel nostro cuore, quando riteniamo che sia essa a salvare la nostra vita, come pensa l’amministratore disonesto della parabola (cfr. *<span class="BibleRef">[[Lc 16,3-7|Lc 16,3-7]]</span>*).<br>La tentazione è questa: pensare che senza Dio potremmo comunque vivere bene, mentre senza ricchezza saremmo tristi e afflitti da mille necessità.<br>Davanti alla prova del bisogno ci sentiamo minacciati, ma invece di chiedere aiuto con fiducia e di condividere con fraternità, siamo portati a calcolare, ad accumulare, diventando sospettosi e diffidenti verso gli altri.<br><br>Questi pensieri trasformano il prossimo in un concorrente, in un rivale, o qualcuno da cui trarre vantaggio.<br>Come ammonisce il profeta Amos, coloro che vogliono fare della ricchezza uno strumento di dominio non vedono l’ora di «***comprare con denaro gli indigenti***» (*<span class="BibleRef">[[Am 8,6|Am 8,6]]</span>*), sfruttandone la povertà.<br>Al contrario, Dio destina i beni del creato a tutti.<br>La nostra indigenza di creature attesta allora una promessa e un legame, dei quali il Signore si prende cura in prima persona.<br>Il salmista descrive questo stile provvidente: Dio «***si china a guardare sui cieli e sulla terra***»; Egli «***solleva dalla polvere il debole, dall’immondizia rialza il povero***» (*<span class="BibleRef">[[Sal 113,6-7|Sal 113,6-7]]</span>*).<br>Così si comporta il Padre buono, sempre e verso tutti: non solo verso chi è povero di beni terreni, ma anche verso quella miseria spirituale e morale che affligge i potenti come i deboli, gli indigenti come i ricchi.<br><br>La parola del Signore, infatti, non contrappone gli uomini in classi rivali, ma sprona tutti a una rivoluzione interiore, una conversione che inizia dal cuore.<br>Allora si apriranno le nostre mani: per donare, non per arraffare.<br>Allora si apriranno le nostre menti: per progettare una società migliore, non per scovare affari al miglior prezzo.<br>Come scrive **San Paolo**, «***raccomando, prima di tutto, che si facciano domande, suppliche, preghiere e ringraziamenti per tutti gli uomini, per i re e per tutti quelli che stanno al potere***» (*<span class="BibleRef">[[1Tm 2,1|1Tm 2,1]]</span>*).<br>Oggi, in particolare, la Chiesa prega perché i governanti delle nazioni siano liberi dalla tentazione di usare la ricchezza contro l’uomo, trasformandola in armi che distruggono i popoli e in monopoli che umiliano i lavoratori.<br>Chi serve Dio diventa libero dalla ricchezza, ma chi serve la ricchezza ne resta schiavo!<br>Chi cerca la giustizia trasforma la ricchezza in bene comune; chi cerca il dominio trasforma il bene comune nella preda della propria avidità.<br><br>Le Sacre Scritture fanno luce su questo attaccamento ai beni materiali, che confonde il nostro cuore e distorce il nostro futuro.<br><br>Carissimi, vi ringrazio perché, in diversi modi, cooperate a mantenere viva la comunità di questa parrocchia ed esercitate anche un generoso apostolato.<br>Vi incoraggio a perseverare con speranza in un tempo seriamente minacciato dalla guerra.<br>Interi popoli vengono oggi schiacciati dalla violenza e ancor più da una spudorata indifferenza, che li abbandona a un destino di miseria.<br>Davanti a questi drammi, non vogliamo essere remissivi, ma annunciare con la parola e con le opere che Gesù è il Salvatore del mondo, Colui che ci libera da ogni male.<br>Il suo Spirito converta i nostri cuori affinché, nutriti dall’Eucaristia, supremo tesoro della Chiesa, possiamo diventare testimoni di carità e di pace. `class: paragrafoNorm`


Parrocchia di Sant'Anna in Vaticano, Domenica, 21 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


