---
cssclasses: docVat
progr-doc: 30016
num-doc: 200
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo del Mondo Missionario e Giubileo dei Migranti, XXVII Domenica del Tempo Ordinario, 5 ottobre 2025
giorno-doc: 5
mese-doc: 10
anno-doc: 2025
data-doc: 2025-10-05
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Mondo_Missionario_e_Giubileo_Migranti
  - Documenti_pontifici
aliases:
  - Santa Messa per il Giubileo del Mondo Missionario e Giubileo dei Migranti, XXVII Domenica del Tempo Ordinario, 5 ottobre 2025
  - Omelia Santa Messa per il Giubileo del Mondo Missionario e Giubileo dei Migranti, XXVII Domenica del Tempo Ordinario, 5 ottobre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20251005-giubileo-mondo-missionario.html)"
creato: 2025/10/06 16:00:54
modificato: 2025/10/06 16:21:25
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per il Giubileo del Mondo Missionario e Giubileo dei Migranti, XXVII Domenica del Tempo Ordinario, 5 ottobre 2025


Cari fratelli e sorelle, `class: incipit`


celebriamo oggi il Giubileo del Mondo Missionario e dei Migranti.<br>È una bella occasione per ravvivare in noi la coscienza della vocazione missionaria, che nasce dal desiderio di portare a tutti la gioia e la consolazione del Vangelo, specialmente a coloro che vivono una storia difficile e ferita.<br>Penso in modo particolare ai fratelli migranti, che hanno dovuto abbandonare la loro terra, spesso lasciando i loro cari, attraversando le notti della paura e della solitudine, vivendo sulla propria pelle la discriminazione e la violenza.<br><br>Siamo qui perché, presso la tomba dell’Apostolo **Pietro**, ciascuno di noi deve poter dire con gioia: tutta la Chiesa è missionaria, ed è urgente – come ha affermato [[Scheda 266° papa - Francesco|Papa Francesco]] – che «*esca ad annunciare il Vangelo a tutti, in tutti i luoghi, in tutte le occasioni, senza indugio, senza repulsioni e senza paura*» (Esortazione Apostolica **[[Evangelii gaudium , 23]]**).<br><br>Lo Spirito ci manda a continuare l’opera di Cristo nelle periferie del mondo, segnate a volte dalla guerra, dall’ingiustizia e dalla sofferenza.<br>Dinanzi a questi scenari oscuri, riemerge il grido che tante volte nella storia si è elevato a Dio: perché, Signore, non intervieni?<br>Perché sembri assente?<br>Questo grido di dolore è una forma di preghiera che pervade tutta la Scrittura e, questa mattina, lo abbiamo ascoltato dal profeta Abacuc: «***Fino a quando, Signore, implorerò aiuto e non ascolti*** [...]***. Perché mi fai vedere l'iniquitàe resti spettatore dell’oppressione?***» (*<span class="BibleRef">[[Ab 1,2-3|Ab 1,2-3]]</span>*).<br><br>[[Scheda 265° papa - Benedetto XVI|Papa Benedetto XVI]], che aveva raccolto questi interrogativi durante la sua storica visita ad Auschwitz, è tornato sul tema in una catechesi, affermando: «*Dio tace, e questo silenzio lacera l’animo dell’orante, che incessantemente chiama, ma senza trovare risposta.* [...] *Dio sembra così distante, così dimentico, così assente*» (**[[Catechesi, 14 settembre 2011]]**).<br><br>La risposta del Signore, però, ci apre alla speranza.<br>Se il profeta denuncia la forza ineluttabile del male che sembra prevalere, il Signore dal canto suo gli annuncia che tutto questo avrà un termine, una scadenza, perché la salvezza verrà e non tarderà: «***Ecco, soccombe colui che non ha l’animo retto, mentre il giusto vivrà per la sua fede***» (*<span class="BibleRef">[[Ab 2,4|Ab 2,4]]</span>*).<br><br>C’è una vita, dunque, una nuova possibilità di vita e di salvezza che proviene dalla fede, perché essa non solo ci aiuta a resistere al male perseverando nel bene, ma trasforma la nostra esistenza tanto da renderla uno strumento della salvezza che Dio ancora oggi vuole operare nel mondo.<br>E, come ci dice Gesù nel Vangelo, si tratta di una forza mite: la fede non si impone con i mezzi della potenza e in modi straordinari; ne basta quanto un granello di senape per fare cose impensabili (cfr. *<span class="BibleRef">[[Lc 17,6|Lc 17,6]]</span>*), perché reca in sé la forza dell’amore di Dio che apre vie di salvezza.<br><br>È una salvezza che si realizza quando ci impegniamo in prima persona e ci prendiamo cura, con la compassione del Vangelo, della sofferenza del prossimo; è una salvezza che si fa strada, silenziosa e apparentemente inefficace, nei gesti e nelle parole quotidiane, che diventano proprio come il piccolo seme di cui ci parla Gesù; è una salvezza che lentamente cresce quando ci facciamo “servi inutili”, cioè quando ci mettiamo al servizio del Vangelo e dei fratelli senza cercare i nostri interessi, ma solo per portare nel mondo l’amore del Signore.<br><br>Con questa fiducia, siamo chiamati a rinnovare in noi il fuoco della vocazione missionaria.<br>Come affermava [[Scheda 262° papa - Paolo VI|San Paolo VI]], «*a noi spetta di proclamare il Vangelo in questo straordinario periodo della storia umana, un tempo davvero senza precedenti, in cui, a vertici di progresso mai prima raggiunti, si associano abissi di perplessità e di disperazione anch’essi senza precedenti*» (**[[Messaggio per la Giornata Missionaria Mondiale, 25 giugno 1971]]**).<br><br>Fratelli e sorelle, oggi si apre nella storia della Chiesa un’epoca missionaria nuova.<br><br>Se per lungo tempo alla missione abbiamo associato il “partire”, l’andare verso terre lontane che non avevano conosciuto il Vangelo o versavano in situazioni di povertà, oggi le frontiere della missione non sono più quelle geografiche, perché la povertà, la sofferenza e il desiderio di una speranza più grande, sono loro a venire verso di noi.<br>Ce lo testimonia la storia di tanti nostri fratelli migranti, il dramma della loro fuga dalla violenza, la sofferenza che li accompagna, la paura di non farcela, il rischio di pericolose traversate lungo le coste del mare, il loro grido di dolore e di disperazione: fratelli e sorelle, quelle barche che sperano di avvistare un porto sicuro in cui fermarsi e quegli occhi carichi di angoscia e speranza che cercano una terra ferma in cui approdare, non possono e non devono trovare la freddezza dell’indifferenza o lo stigma della discriminazione!<br><br>Non si tratta tanto di “partire”, quanto invece di “restare” per annunciare il Cristo attraverso l’accoglienza, la compassione e la solidarietà: restare senza rifugiarci nella comodità del nostro individualismo, restare per guardare in faccia coloro che arrivano da terre lontane e martoriate, restare per aprire loro le braccia e il cuore, accoglierli come fratelli, essere per loro una presenza di consolazione e speranza.<br><br>Sono tante le missionarie, i missionari, ma anche i credenti e le persone di buona volontà, che lavorano al servizio dei migranti, e per promuovere una nuova cultura della fraternità sul tema delle migrazioni, oltre gli stereotipi e i pregiudizi.<br>Ma questo prezioso servizio interpella ciascuno di noi, nel piccolo delle proprie possibilità: questo è il tempo – come affermava [[Scheda 266° papa - Francesco|Papa Francesco]] – di costituirci tutti in uno «*stato permanente di missione*» (Esortazione Apostolica **[[Evangelii gaudium , 25]]**).<br><br>Tutto ciò esige almeno due grandi impegni missionari: la *cooperazione missionaria* e la *vocazione missionaria*.<br><br>Anzitutto, vi chiedo di promuovere una rinnovata *cooperazione missionaria* tra le Chiese.<br>Nelle comunità di antica tradizione cristiana come quelle occidentali, la presenza di tanti fratelli e sorelle del Sud del mondo dev’essere colta come un’opportunità, per uno scambio che rinnova il volto della Chiesa e suscita un cristianesimo più aperto, più vivo e più dinamico.<br>Allo stesso tempo, ogni missionario che parte per altre terre, è chiamato ad abitare le culture che incontra con sacro rispetto, indirizzando al bene tutto ciò che trova di buono e di nobile, e portandovi la profezia del Vangelo.<br><br>Vorrei poi ricordare la bellezza e l’importanza delle *vocazioni missionarie*.<br>Mi rivolgo in particolare alla Chiesa europea: oggi c’è bisogno di un nuovo slancio missionario, di laici, religiosi e presbiteri che offrano il loro servizio nelle terre di missione, di nuove proposte ed esperienze vocazionali capaci di suscitare questo desiderio, specialmente nei giovani.<br><br>Carissimi, invio con affetto la mia benedizione al clero locale delle Chiese particolari, ai missionari e alle missionarie, e a coloro che sono in discernimento vocazionale.<br>Ai migranti invece dico: siate sempre i benvenuti!<br>I mari e i deserti che avete attraversato, nella Scrittura sono “luoghi della salvezza”, in cui Dio si è fatto presente per salvare il suo popolo.<br>Vi auguro di trovare questo volto di Dio nelle missionarie e nei missionari che incontrerete!<br><br>Affido tutti all’intercessione di Maria, prima missionaria del suo Figlio, che cammina in fretta verso i monti della Giudea, portando Gesù in grembo e mettendosi al servizio di Elisabetta.<br>Lei ci sostenga, perché ciascuno di noi diventi collaboratori del Regno di Cristo, Regno di amore, di giustizia e di pace. `class: paragrafoNorm`


Piazza San Pietro, XXVII Domenica del Tempo Ordinario, 5 ottobre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


