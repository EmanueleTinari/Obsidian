---
cssclasses: docVat
progr-doc: 30018
num-doc: 202
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per la Gendarmeria Vaticana, XXVII Domenica del Tempo Ordinario, 5 ottobre 2025
giorno-doc: 5
mese-doc: 10
anno-doc: 2025
data-doc: 2025-10-05
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Gendarmeria_Vaticana
  - Documenti_pontifici
aliases:
  - Santa Messa per la Gendarmeria Vaticana, XXVII Domenica del Tempo Ordinario, 5 ottobre 2025
  - Omelia Santa Messa per la Gendarmeria Vaticana, XXVII Domenica del Tempo Ordinario, 5 ottobre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20251005-messa-gendarmeria.html)"
creato: 2025/10/06 16:00:54
modificato: 2025/10/06 22:09:33
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per la Gendarmeria Vaticana, XXVII Domenica del Tempo Ordinario, 5 ottobre 2025


Cari fratelli e sorelle, `class: incipit`


secondo una bella consuetudine ho l’opportunità di celebrare con voi l’Eucaristia in occasione della festa del vostro Patrono **San Michele Arcangelo**.<br>Ci siamo raccolti presso l’altare del Signore, sotto lo sguardo materno della Vergine Immacolata.<br><br>La nostra preghiera si fa anzitutto ascolto della Parola di Dio, che oggi ci offre un messaggio forte e chiaro.<br>Così infatti esorta l’apostolo **Paolo**: «***Non vergognarti di dare testimonianza al Signore nostro***» (*<span class="BibleRef">[[2Tm 1,8|2Tm 1,8]]</span>*).<br>È la testimonianza di Gesù che dà senso a ciò che facciamo: altrimenti rischiamo di diventare cristiani grigi, tiepidi, senza un cuore ardente per il Vangelo.<br><br>Carissimi, in quanto Gendarmi dello Stato Vaticano, la vostra non è solo una professione: è un servizio per il bene della Chiesa.<br>Anche il vostro lavoro quotidiano, infatti, dà una testimonianza del Vangelo.<br>Dunque, non vergognatevi mai dell’esempio che potete dare.<br>Spesso – e lo sapete per esperienza –, la vostra presenza discreta e sicura può esprimere uno stile evangelico non a parole, ma anche solo con uno sguardo attento, con un gesto premuroso che tutela ogni persona attorno a voi.<br><br>Per resistere alla tentazione dell’abitudine e della pigrizia, lo stesso **San Paolo** ci incoraggia così: «***Ti ricordo di ravvivare il dono di Dio, che è in te*** [...]***. Dio infatti non ci ha dato uno spirito di timidezza, ma di forza, di carità e di prudenza***» (*<span class="BibleRef">[[2Tm 1,6-7|2Tm 1,6-7]]</span>*).<br><br>Queste sono certamente virtù del buon cristiano, e pertanto anche del gendarme vaticano: avete forza dalla legge, ma non per dominare; avete carità verso i piccoli, ma non per compiacere l’autorità; prudenza nell’azione, ma non per paura delle responsabilità che vi sono proprie.<br>Ecco il programma che affido particolarmente a voi, giovani gendarmi che avete da poco pronunciato il vostro giuramento.<br>Quella promessa non è stata una semplice formula da ripetere, ma un atto di libertà e di dedizione.<br>Avete affermato un “sì” pubblico, davanti a Dio e alla Chiesa.<br>Avete promesso fedeltà al Papa e a un servizio che coinvolge la vostra vita, nell’impegno lavorativo di ogni giorno.<br>Grazie per il coraggio e per la disponibilità che avete espresso nel servire fedelmente la Santa Sede!<br><br>Allo scopo di perseverare nella scelta del bene e della giustizia, che avvera il vostro compito di gendarmi, facciamo nostra la domanda che abbiamo udito nel Vangelo, quando gli apostoli chiedono a Gesù: «***Accresci in noi la fede!***» (*<span class="BibleRef">[[Lc 17,5|Lc 17,5]]</span>*).<br>Sì, Signore: restaci accanto, converti i nostri cuori, rendici testimoni della tua Parola!<br>Fa’ che la nostra fede, cioè la nostra relazione con Te, possa crescere sempre, tra le gioie e le prove della vita.<br>Sei tu stesso, Signore, a nutrirla con la grazia del tuo Santo Spirito, affinché porti in noi frutti di opere buone.<br><br>Pronunciamo allora queste parole con la speranza di chi si sa amato da Dio, e perciò desidera vivere secondo la sua volontà.<br>Quando verranno i giorni della fatica e dell’incomprensione, troveremo nella grazia del Signore il conforto e la lealtà che ci sostengono.<br><br>Carissimi, il vostro servizio si svolge soprattutto “dietro le quinte”.<br>Si vede poco, eppure fa tanto.<br>È un compito che costruisce sicurezza, ordine, rispetto: svolgetelo insieme, come una squadra, d’intesa reciproca con chi lavora da più tempo.<br>È un servizio che protegge non solo luoghi e persone, ma rispecchia una missione, la missione della Chiesa.<br>Vivete dunque questa stessa missione, che è l’annuncio del Vangelo, con la vostra uniforme e prima di tutto con la vostra umanità.<br><br>La mia gratitudine va anche alle vostre famiglie: le mogli, i figli, i papà e le mamme.<br>Il vostro “sì” è sorretto anche dal loro “sì” silenzioso.<br>Senza di loro, il vostro servizio sarebbe più fragile.<br>Che il Signore li benedica, li custodisca e li colmi di pace.<br><br>La Vergine Maria sia per voi modello di fede e di dedizione, e san Michele, l’Arcangelo che combatte il male nel nome di Dio, protegga sempre voi e le vostre famiglie.<br>Con un cuore umile e fedele potrete essere testimoni di pace in questo Stato piccolissimo, che ha l’orizzonte del mondo. `class: paragrafoNorm`


Grotta di Lourdes nei Giardini Vaticani, XXVII Domenica del Tempo Ordinario, 5 ottobre 2025 ore 17.00 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


