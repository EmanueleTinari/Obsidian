---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo dei Sacerdoti e ordinazioni sacerdotali, Venerdì, 27 giugno 2025, Solennità del Sacratissimo Cuore di Gesù
giorno-doc: 27
mese-doc: 6
anno-doc: 2025
data-doc: 2025-06-27
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_dei_Sacerdoti
  - Solennità_del_Sacratissimo_Cuore_di_Gesù
  - Sacratissimo_Cuore_di_Gesù
  - Documenti_pontifici
aliases:
  - Santa Messa per il Giubileo dei Sacerdoti e ordinazioni sacerdotali, Venerdì, 27 giugno 2025, Solennità del Sacratissimo Cuore di Gesù
  - Omelia Santa Messa per il Giubileo dei Sacerdoti e ordinazioni sacerdotali, Venerdì, 27 giugno 2025, Solennità del Sacratissimo Cuore di Gesù
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250627-omelia-giubileo-sacerdoti.html)"
creato: 2025/09/19 07:45:21
modificato: 2025/10/06 23:30:04
---

***

Omelia `class: tipoDoc`

del sommo pontefice `class: tipoAut`

Leone XIV `class: nomeAut`


# Santa Messa per il Giubileo dei Sacerdoti e ordinazioni sacerdotali, Venerdì, 27 giugno 2025, Solennità del Sacratissimo Cuore di Gesù

Oggi, *Solennità del Sacratissimo Cuore di Gesù*, *Giornata per la santificazione sacerdotale*, celebriamo con gioia questa Eucaristia nel **[[Giubileo dei Sacerdoti]]**.<br><br>Mi rivolgo, perciò, prima di tutto a voi, cari fratelli presbiteri, venuti presso la tomba dell’apostolo **Pietro** a varcare la Porta santa, per tornare ad immergere nel Cuore del Salvatore le vostre vesti battesimali e sacerdotali.<br>Per alcuni dei presenti, poi, tale gesto è compiuto in un giorno unico della loro vita: quello dell’Ordinazione.<br><br>Parlare del Cuore di Cristo in questa cornice è parlare dell’intero mistero dell’incarnazione, morte e risurrezione del Signore, affidato in modo particolare a noi affinché lo rendiamo presente nel mondo.<br>Per questo, alla luce delle Letture che abbiamo ascoltato, riflettiamo insieme su come possiamo contribuire a quest’opera di salvezza.<br><br>Nella prima, il profeta Ezechiele ci parla di Dio come di un pastore che passa in rassegna il suo gregge, contando le sue pecore una per una: va in cerca di quelle perdute, cura quelle ferite, sostiene quelle deboli e malate (cfr. *<span class="BibleRef">[[Ez 34,11-16|Ez 34,11-16]]</span>*).<br>Ci ricorda, così, in un tempo di grandi e terribili conflitti, che l’amore del Signore, da cui siamo chiamati a lasciarci abbracciare e plasmare, è universale, e che ai suoi occhi – e di conseguenza anche ai nostri – non c’è posto per divisioni e odi di alcun tipo.<br><br>Nella seconda Lettura (cfr. *<span class="BibleRef">[[Rm 5,5-11|Rm 5,5-11]]</span>*), poi, **San Paolo**, ricordandoci che Dio ci ha riconciliati «***quando eravamo ancora deboli***» (*<span class="BibleRef">[[Rm 5,5-11|v. 6]]</span>*) e «***peccatori***» (*<span class="BibleRef">[[Rm 5,5-11|v. 8]]</span>*), ci invita ad abbandonarci all’azione trasformante del suo Spirito che abita in noi, in un quotidiano cammino di conversione.<br>La nostra speranza si fonda sulla consapevolezza che il Signore non ci abbandona: ci accompagna sempre.<br>Noi però siamo chiamati a cooperare con Lui, prima di tutto mettendo al centro della nostra esistenza l’Eucaristia, «*fonte e apice di tutta la vita cristiana*» ([[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Ecumenico Vaticano II]], Costituzione dogmatica *[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art11" name="cos-lug_art11">11</span>.|Lumen Gentium, 11)]]*); poi «*attraverso la fruttuosa recezione dei sacramenti, soprattutto con la confessione sacramentale frequente*» ([[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Ecumenico Vaticano II]], Decreto *[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art18" name="dec-pro_art18">18</span>.|Presbyterorum ordinis, 18]]*); e infine con la preghiera, la meditazione della Parola e l’esercizio della carità, conformando sempre più il nostro cuore a quello «*del Padre delle misericordie*» (*[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art18" name="dec-pro_art18">18</span>.|ibid.]]*).<br><br>E questo ci porta al Vangelo che abbiamo ascoltato (cfr. *<span class="BibleRef">[[Lc 15,3-7|Lc 15,3-7]]</span>*), in cui si parla della gioia di Dio – e di ogni pastore che ami secondo il suo Cuore – per il ritorno all’ovile di una sola delle sue pecore.<br>È un invito a vivere la carità pastorale con lo stesso animo grande del Padre, coltivando in noi il suo desiderio: che nessuno vada perduto (cfr. *<span class="BibleRef">[[Gv 6,39|Gv 6,39]]</span>*), ma che tutti, anche attraverso di noi, conoscano Cristo e abbiano in Lui la vita eterna (cfr. *<span class="BibleRef">[[Gv 6,40|Gv 6,40]]</span>*).<br>È un invito a farci intimamente uniti a Gesù (cfr. *[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art14" name="dec-pro_art14">14</span>.|Presbyterorum ordinis, 14]]*), seme di concordia in mezzo ai fratelli, caricandoci sulle spalle chi si è perduto, donando il perdono a chi ha sbagliato, andando a cercare chi si è allontanato o è rimasto escluso, curando chi soffre nel corpo e nello spirito, in un grande scambio d’amore che, nascendo dal fianco trafitto del Crocifisso, avvolge tutti gli uomini e riempie il mondo.<br>[[Scheda 266° papa - Francesco|Papa Francesco]] scriveva in proposito: «*Dalla ferita del costato di Cristo continua a sgorgare quel fiume che non si esaurisce mai, che non passa, che si offre sempre di nuovo a chi vuole amare. Solo il suo amore renderà possibile una nuova umanità*» (**[[Lettera Enciclica Dilexit nos, 219]]**).<br><br>Il ministero sacerdotale è un ministero di santificazione e di riconciliazione per l’unità del Corpo di Cristo (cfr. *[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art7" name="cos-lug_art7">7</span>.|Lumen Gentium, 7]]*).<br>Per questo il [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Vaticano II]] chiede ai presbiteri di fare ogni sforzo per «*condurre tutti all’unità nella carità*» (*[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art9" name="dec-pro_art9">9</span>.|Presbyterorum ordinis, 9]]*), armonizzando le differenze perché «*nessuno* [...] *possa sentirsi estraneo*» (*[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art9" name="dec-pro_art9">9</span>.|ibid.]]*).<br>E raccomanda loro di essere uniti al vescovo e nel presbiterio (*[[Documenti vari/Documenti del Concilio Ecumenico Vaticano II/cevii-dec-pro#<span class="art" id="dec-pro_art7" name="dec-pro_art7">7</span>.|ivi, 7-8]]*).<br>Quanto più infatti ci sarà unità tra di noi, tanto più sapremo condurre anche gli altri all’ovile del Buon Pastore, per vivere come fratelli nell’unica casa del Padre.<br><br>**Sant’Agostino**, in proposito, in un sermone tenuto in occasione dell’anniversario della sua Ordinazione, parlava di un frutto gioioso di comunione che unisce fedeli, presbiteri e vescovi, e che ha la sua radice nel sentirsi tutti riscattati e salvati dalla stessa grazia e dalla stessa misericordia.<br>Pronunciava, proprio in quel contesto, la famosa frase: «*Per voi infatti sono vescovo, con voi sono cristiano*» (*Sermo 340*, 1).<br><br>Nella *[[Documenti pontifici/Omelie/2025-05-18_lxiv-ome|Messa solenne d’inizio del mio pontificato]]*, ho espresso davanti al Popolo di Dio un grande desiderio: «*Una Chiesa unita, segno di unità e di comunione, che diventi fermento per un mondo riconciliato*» (18 maggio 2025).<br>Torno, oggi, a condividerlo con tutti voi: riconciliati, uniti e trasformati dall’amore che sgorga copioso dal Cuore di Cristo, camminiamo insieme sulle sue orme, umili e decisi, fermi nella fede e aperti a tutti nella carità, portiamo nel mondo la pace del Risorto, con quella libertà che viene dal saperci amati, scelti e inviati dal Padre.<br><br>Ed ora, prima di concludere, mi rivolgo a voi, carissimi Ordinandi, che tra poco, per l’imposizione delle mani del Vescovo e con una rinnovata effusione dello Spirito Santo, diventerete sacerdoti.<br>Vi dico alcune cose semplici, ma che ritengo importanti per il vostro futuro e per quello delle anime che vi saranno affidate.<br>Amate Dio e i fratelli, siate generosi, ferventi nella celebrazione dei Sacramenti, nella preghiera, specialmente nell’Adorazione, e nel ministero; siate vicini al vostro gregge, donate il vostro tempo e le vostre energie per tutti, senza risparmiarvi, senza fare differenze, come ci insegnano il fianco squarciato del Crocifisso e l’esempio dei santi.<br>E a questo proposito, ricordate che la Chiesa, nella sua storia millenaria, ha avuto – e ha ancora oggi – figure meravigliose di santità sacerdotale: a partire dalle comunità delle origini, essa ha generato e conosciuto, tra i suoi preti, martiri, apostoli infaticabili, missionari e campioni della carità.<br>Fate tesoro di tanta ricchezza: interessatevi alle loro storie, studiate le loro vite e le loro opere, imitate le loro virtù, lasciatevi accendere dal loro zelo, invocate spesso, con insistenza, la loro intercessione!<br>Il nostro mondo propone troppo spesso modelli di successo e di prestigio discutibili e inconsistenti.<br>Non lasciatevene affascinare!<br>Guardate piuttosto al solido esempio e ai frutti dell’apostolato, molte volte nascosto e umile, di chi nella vita ha servito il Signore e i fratelli con fede e dedizione, e continuatene la memoria con la vostra fedeltà.<br><br>Affidiamoci infine tutti alla materna protezione della Beata Vergine Maria, Madre dei sacerdoti e Madre della speranza: sia Lei ad accompagnare e sostenere i nostri passi, perché ogni giorno possiamo configurare sempre più il nostro cuore a quello di Cristo, sommo ed eterno Pastore. `class: paragrafoNorm`


Basilica Vaticana, Altare della Confessione, Venerdì, 27 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


