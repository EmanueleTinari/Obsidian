---
cssclasses: docVat
progr-doc: 29774
num-doc: 2
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa Pro Ecclesia celebrata dal romano Pontefice con i Cardinali
giorno-doc: 9
mese-doc: 5
anno-doc: 2025
data-doc: 2025-05-09
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Santa_Messa_Pro_Ecclesia
  - Documenti_pontifici
aliases:
  - Santa Messa Pro Ecclesia celebrata dal romano Pontefice con i Cardinali
  - Omelia Santa Messa Pro Ecclesia celebrata dal romano Pontefice con i Cardinali
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250509-messa-cardinali.html)"
creato: 2025/09/19 07:22:17
modificato: 2025/10/04 15:33:34
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa *Pro Ecclesia* celebrata dal romano Pontefice con i Cardinali


*I will begin with a word in English, and the rest is in Italian.<br>But I want to repeat the words from the Responsorial Psalm:<br>“I will sing a new song to the Lord, because he has done marvels.”<br>And indeed, not just with me but with all of us.<br>My brother Cardinals, as we celebrate this morning, I invite you to recognize the marvels that the Lord has done, the blessings that the Lord continues to pour out on all of us through the Ministry of Peter.<br>You have called me to carry that cross, and to be blessed with that mission, and I know I can rely on each and every one of you to walk with me, as we continue as a Church, as a community of friends of Jesus, as believers to announce the Good News, to announce the Gospel.*<br><br>Da qui, in italiano.<br><br>«***Tu sei il Cristo, il Figlio del Dio vivente***» (*<span class="BibleRef">[[Mt 16,16|Mt 16,16]]</span>*).<br>Con queste parole **Pietro**, interrogato dal Maestro, assieme agli altri discepoli, circa la sua fede in Lui, esprime in sintesi il patrimonio che da duemila anni la Chiesa, attraverso la successione apostolica, custodisce, approfondisce e trasmette.<br><br>Gesù è il Cristo, il Figlio del Dio vivente, cioè l’unico Salvatore e il rivelatore del volto del Padre.<br><br>In Lui Dio, per rendersi vicino e accessibile agli uomini, si è rivelato a noi negli occhi fiduciosi di un bambino, nella mente vivace di un giovane, nei lineamenti maturi di un uomo (cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Ecumenico Vaticano II]], *[[Documenti vari/Documenti del Concilio Ecumenico Vaticano II/1965-12-07_cevii-cos-ges#<span class="art" id="cos-ges_art22" name="cos-ges_art22">22</span>. Cristo, l’uomo nuovo.|Costituzione Pastorale Gaudium et spes, 22]]* , 07 dicembre 1965), fino ad apparire ai suoi, dopo la risurrezione, con il suo corpo glorioso.<br>Ci ha mostrato così un modello di umanità santa che tutti possiamo imitare, insieme alla promessa di un destino eterno che invece supera ogni nostro limite e capacità.<br><br>**Pietro**, nella sua risposta, coglie tutte e due queste cose: il dono di Dio e il cammino da percorrere per lasciarsene trasformare, dimensioni inscindibili della salvezza, affidate alla Chiesa perché le annunci per il bene del genere umano.<br>Affidate a noi, da Lui scelti prima che ci formassimo nel grembo materno (cfr. *<span class="BibleRef">[[Ger 1,5|Ger 1,5]]</span>*), rigenerati nell’acqua del Battesimo e, al di là dei nostri limiti e senza nostro merito, condotti qui e di qui inviati, perché il Vangelo sia annunciato ad ogni creatura (cfr. *<span class="BibleRef">[[Mc 16,15|Mc 16,15]]</span>*).<br><br>In particolare poi Dio, chiamandomi attraverso il vostro voto a succedere al Primo degli Apostoli, questo tesoro lo affida a me perché, col suo aiuto, ne sia fedele amministratore (cfr. *<span class="BibleRef">[[1Cor  4,2|1Cor  4,2]]</span>*) a favore di tutto il Corpo mistico della Chiesa; così che Essa sia sempre più città posta sul monte (cfr. *<span class="BibleRef">[[Ap 21,10|Ap 21,10]]</span>*), arca di salvezza che naviga attraverso i flutti della storia, faro che illumina le notti del mondo.<br>E ciò non tanto grazie alla magnificenza delle sue strutture e per la grandiosità delle sue costruzioni – come i monumenti in cui ci troviamo –, quanto attraverso la santità dei suoi membri, di quel «***popolo che Dio si è acquistato perché proclami le opere ammirevoli di lui, che vi ha chiamato dalle tenebre alla sua luce meravigliosa***» (*<span class="BibleRef">[[1Pt 2,9|1Pt 2,9]]</span>*).<br><br>Tuttavia, a monte della conversazione in cui **Pietro** fa la sua professione di fede, c’è anche un’altra domanda: «***La gente*** – chiede Gesù –, ***chi dice che sia il Figlio dell’uomo?***» (*<span class="BibleRef">[[Mt 16,13|Mt 16,13]]</span>*).<br>Non è una questione banale, anzi riguarda un aspetto importante del nostro ministero: la realtà in cui viviamo, con i suoi limiti e le sue potenzialità, le sue domande e le sue convinzioni.<br><br>«***La gente chi dice che sia il Figlio dell’uomo?***» (*<span class="BibleRef">[[Mt 16,13|Mt 16,13]]</span>*).<br>Pensando alla scena su cui stiamo riflettendo, potremmo trovare a questa domanda due possibili risposte, che delineano altrettanti atteggiamenti.<br><br>C’è prima di tutto la risposta del mondo.<br>**Matteo** sottolinea che la conversazione fra Gesù e i suoi circa la sua identità avviene nella bellissima cittadina di Cesarea di Filippo, ricca di palazzi lussuosi, incastonata in uno scenario naturale incantevole, alle falde dell’Hermon, ma anche sede di circoli di potere crudeli e teatro di tradimenti e di infedeltà.<br>Questa immagine ci parla di un mondo che considera Gesù una persona totalmente priva d’importanza, al massimo un personaggio curioso, che può suscitare meraviglia con il suo modo insolito di parlare e di agire.<br>E così, quando la sua presenza diventerà fastidiosa per le istanze di onestà e le esigenze morali che richiama, questo “mondo” non esiterà a respingerlo e a eliminarlo.<br><br>C’è poi l’altra possibile risposta alla domanda di Gesù: quella della gente comune.<br>Per loro il Nazareno non è un “ciarlatano”: è un uomo retto, uno che ha coraggio, che parla bene e che dice cose giuste, come altri grandi profeti della storia di Israele.<br>Per questo lo seguono, almeno finché possono farlo senza troppi rischi e inconvenienti.<br>Però lo considerano solo un uomo, e perciò, nel momento del pericolo, durante la Passione, anch’essi lo abbandonano e se ne vanno, delusi.<br><br>Colpisce, di questi due atteggiamenti, la loro attualità.<br>Essi incarnano infatti idee che potremmo ritrovare facilmente – magari espresse con un linguaggio diverso, ma identiche nella sostanza – sulla bocca di molti uomini e donne del nostro tempo.<br><br>Anche oggi non sono pochi i contesti in cui la fede cristiana è ritenuta una cosa assurda, per persone deboli e poco intelligenti; contesti in cui ad essa si preferiscono altre sicurezze, come la tecnologia, il denaro, il successo, il potere, il piacere.<br><br>Si tratta di ambienti in cui non è facile testimoniare e annunciare il Vangelo e dove chi crede è deriso, osteggiato, disprezzato, o al massimo sopportato e compatito.<br>Eppure, proprio per questo, sono luoghi in cui urge la missione, perché la mancanza di fede porta spesso con sé drammi quali la perdita del senso della vita, l’oblio della misericordia, la violazione della dignità della persona nelle sue forme più drammatiche, la crisi della famiglia e tante altre ferite di cui la nostra società soffre e non poco.<br><br>Anche oggi non mancano poi i contesti in cui Gesù, pur apprezzato come uomo, è ridotto solamente a una specie di *leader* carismatico o di *superuomo*, e ciò non solo tra i non credenti, ma anche tra molti battezzati, che finiscono così col vivere, a questo livello, in un ateismo di fatto.<br><br>Questo è il mondo che ci è affidato, nel quale, come tante volte ci ha insegnato [[Papi/Scheda 266° papa - Francesco I|Papa Francesco]], siamo chiamati a testimoniare la fede gioiosa in Cristo Salvatore.<br>Perciò, anche per noi, è essenziale ripetere: «***Tu sei il Cristo, il Figlio del Dio vivente***» (*<span class="BibleRef">[[Mt 16,16|Mt 16,16]]</span>*).<br><br>È essenziale farlo prima di tutto nel nostro rapporto personale con Lui, nell’impegno di un quotidiano cammino di conversione.<br>Ma poi anche, come Chiesa, vivendo insieme la nostra appartenenza al Signore e portandone a tutti la Buona Notizia (cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Ecumenico Vaticano II]], Costituzione Dogmatica *[[Documenti vari/Documenti del Concilio Ecumenico Vaticano II/1964-11-21_cevii-cos-lug#<span class="art" id="cos-lug_art1" name="cos-lug_art1">1</span>.|Lumen gentium, 1]]*).<br><br>Dico questo prima di tutto per me, come Successore di **Pietro**, mentre inizio questa mia missione di Vescovo della Chiesa che è in Roma, chiamata a presiedere nella carità la Chiesa universale, secondo la celebre espressione di **Sant’Ignazio di Antiochia** (cfr. *Lettera ai Romani*, *Saluto*).<br>Egli, condotto in catene verso questa città, luogo del suo imminente sacrificio, scriveva ai cristiani che vi si trovavano: «*Allora sarò veramente discepolo di Gesù Cristo, quando il mondo non vedrà il mio corpo*» (*Lettera ai Romani*, IV, 1).<br>Si riferiva all’essere divorato dalle belve nel circo – e così avvenne –, ma le sue parole richiamano in senso più generale un impegno irrinunciabile per chiunque nella Chiesa eserciti un ministero di autorità: sparire perché rimanga Cristo, farsi piccolo perché Lui sia conosciuto e glorificato (cfr. *<span class="BibleRef">[[Gv 3,30|Gv 3,30]]</span>*), spendersi fino in fondo perché a nessuno manchi l’opportunità di conoscerlo e amarlo.<br><br>Dio mi dia questa grazia, oggi e sempre, con l’aiuto della tenerissima intercessione di Maria Madre della Chiesa. `class: paragrafoNorm`


Cappella Sistina, Venerdì, 9 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


