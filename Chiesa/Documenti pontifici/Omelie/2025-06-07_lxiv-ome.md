---
cssclasses: docVat
progr-doc: 29815
num-doc: 43
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Giubileo dei Movimenti Veglia di Pentecoste, Sabato, 7 giugno 2025
giorno-doc: 7
mese-doc: 6
anno-doc: 2025
data-doc: 2025-06-07
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Movimenti_Veglia_Pentecoste
  - Documenti_pontifici
aliases:
  - Giubileo dei Movimenti Veglia di Pentecoste, Sabato, 7 giugno 2025
  - Omelia Giubileo dei Movimenti Veglia di Pentecoste, Sabato, 7 giugno 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250607-veglia-pentecoste.html)"
creato: 2025-09-19 07:45:05
modificato: 2025-11-08 00:20:55
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Giubileo dei Movimenti, Veglia di Pentecoste, Sabato, 7 giugno 2025


Sorelle e fratelli carissimi!<br> `class: incipit`


Lo Spirito creatore, che nel canto abbiamo invocato – *Veni creator Spiritus* –, è lo Spirito disceso su Gesù, il protagonista silenzioso della sua missione: «*Lo Spirito del Signore è sopra di me*» (*<span class="BibleRef">[[Lc 4,18|Lc 4,18]]</span>*).<br>Domandando che visiti le nostre menti, moltiplichi i linguaggi, accenda i sensi, infonda l’amore, rafforzi i corpi, doni la pace ci siamo aperti al Regno di Dio.<br>È questa la conversione secondo il Vangelo: volgerci al Regno ormai vicino.<br><br>In Gesù vediamo e da Gesù ascoltiamo che tutto si trasforma, perché Dio regna, perché Dio è vicino.<br>In questa vigilia di Pentecoste siamo profondamente coinvolti dalla prossimità di Dio, dal suo Spirito che unisce le nostre storie a quella di Gesù.<br>Siamo coinvolti, cioè, nelle cose nuove che Dio fa, perché la sua volontà di vita si realizzi e prevalga sulle volontà di morte.<br><br>«*Mi ha consacrato con l’unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libertà gli oppressi, a proclamare l’anno di grazia del Signore*» (*<span class="BibleRef">[[Lc 4,18-19|Lc 4,18-19]]</span>*).<br>Sentiamo qui il profumo del Crisma con cui è stata segnata anche la nostra fronte.<br>Il *Battesimo* e la *Confermazione*, cari fratelli e sorelle, ci hanno uniti alla missione trasformatrice di Gesù, al Regno di Dio.<br>Come l’amore ci rende familiare il profumo di una persona cara, così riconosciamo stasera l’uno nell’altro il profumo di Cristo.<br>È un mistero che ci stupisce e ci fa pensare.<br><br>A Pentecoste Maria, gli Apostoli, le discepole e i discepoli che erano con loro furono investiti da uno Spirito di unità, che radicava per sempre nell’unico Signore Gesù Cristo le loro diversità.<br>Non molte missioni, ma un’unica missione.<br>Non introversi e litigiosi, ma estroversi e luminosi.<br>Questa Piazza San Pietro, che è come un abbraccio aperto e accogliente, esprime magnificamente la comunione della Chiesa, sperimentata da ognuno di voi nelle diverse esperienze associative e comunitarie, molte delle quali rappresentano frutti del [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Vaticano II]].<br><br>**La sera della mia elezione**, guardando con commozione il popolo di Dio qui raccolto, ho ricordato la parola “sinodalità”, che esprime felicemente il modo in cui lo Spirito modella la Chiesa.<br>In questa parola risuona il *syn* – il *con* – che costituisce il segreto della vita di Dio.<br>Dio non è solitudine.<br>Dio è “con” in sé stesso – Padre, Figlio e Spirito Santo – ed è Dio con noi.<br>Allo stesso tempo, sinodalità ci ricorda la strada – *odós* – perché dove c’è lo Spirito c’è movimento, c’è cammino.<br>Siamo un popolo in cammino.<br>Questa coscienza non ci allontana ma ci immerge nell’umanità, come il lievito nella pasta, che la fa tutta fermentare.<br>L’anno di grazia del Signore, di cui è espressione il Giubileo, ha in sé questo fermento.<br>In un mondo lacerato e senza pace lo Spirito Santo ci educa infatti a camminare insieme.<br>La terra riposerà, la giustizia si affermerà, i poveri gioiranno, la pace tornerà se non ci muoveremo più come predatori, ma come pellegrini.<br>Non più ognuno per sé, ma armonizzando i nostri passi ai passi altrui.<br>Non consumando il mondo con voracità, ma coltivandolo e custodendolo, come ci insegna l’*[[Documenti pontifici/Encicliche/2015-05-24_fi-enc-las|Enciclica Laudato si’]]*.<br><br>Carissimi, Dio ha creato il mondo perché noi fossimo insieme.<br>“Sinodalità” è il nome ecclesiale di questa consapevolezza.<br>È la via che domanda a ciascuno di riconoscere il proprio debito e il proprio tesoro, sentendosi parte di un intero, fuori dal quale tutto appassisce, anche il più originale dei carismi.<br>Vedete: tutta la creazione esiste solo nella modalità dell’essere insieme, talvolta pericoloso, ma pur sempre un essere insieme (cfr. **Laudato si’, 16; 117**).<br>E ciò che noi chiamiamo “storia” prende forma solo nella modalità del riunirsi, del vivere insieme, spesso pieno di dissidi, ma pur sempre un vivere insieme.<br>Il contrario è mortale, ma purtroppo è sotto i nostri occhi, ogni giorno.<br>Siano allora le vostre aggregazioni e comunità delle palestre di fraternità e di partecipazione, non solo in quanto luoghi di incontro, ma in quanto luoghi di spiritualità.<br>Lo Spirito di Gesù cambia il mondo, perché cambia i cuori.<br>Ispira infatti quella dimensione contemplativa della vita che sconfessa l’autoaffermazione, la mormorazione, lo spirito di contesa, il dominio delle coscienze e delle risorse.<br>Il Signore è lo Spirito e dove c’è lo Spirito del Signore c’è libertà (cfr. *<span class="BibleRef">[[2Cor 3,17|2Cor 3,17]]</span>*).<br>L’autentica spiritualità impegna perciò allo sviluppo umano integrale, attualizzando fra noi la parola di Gesù.<br>Dove questo avviene, c’è gioia.<br>Gioia e speranza.<br><br>L’evangelizzazione, cari fratelli e sorelle, non è una conquista umana del mondo, ma l’infinita grazia che si diffonde da vite cambiate dal Regno di Dio.<br>È la via delle Beatitudini, una strada che percorriamo insieme, tesi fra il “già” e il “non ancora”, affamati e assetati di giustizia, poveri di spirito, misericordiosi, miti, puri di cuore, operatori di pace.<br>Per seguire Gesù su questa via da Lui scelta non occorrono sostenitori potenti, compromessi mondani, strategie emozionali.<br>L’evangelizzazione è opera di Dio e, se talvolta passa attraverso le nostre persone, è per i legami che rende possibili.<br>Siate dunque legati profondamente a ciascuna delle Chiese particolari e delle comunità parrocchiali dove alimentate e spendete i vostri carismi.<br>Attorno ai vostri vescovi e in sinergia con tutte le altre membra del Corpo di Cristo agiremo, allora, in armoniosa sintonia.<br>Le sfide che l’umanità ha di fronte saranno meno spaventose, il futuro sarà meno buio, il discernimento meno difficile.<br>Se insieme obbediremo allo Spirito Santo!<br><br>Maria, Regina degli Apostoli e Madre della Chiesa, interceda per noi. `class: paragrafoNorm`


Piazza San Pietro, Sabato, 7 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


