---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Veglia di preghiera per il Giubileo della Consolazione, Lunedì, 15 settembre 2025
giorno-doc: 15
mese-doc: 9
anno-doc: 2025
data-doc: 2025-09-15
lingua-doc: Italiano
lingua-orig: Italiano
stato: false
tags: [Omelia, Leone_XIV, Omelia_Giubileo_della_Consolazione, Documenti_pontifici]
aliases:
  - Veglia di preghiera per il Giubileo della Consolazione, Lunedì, 15 settembre 2025
  - Omelia nella Veglia di preghiera per il Giubileo della Consolazione, Lunedì, 15 settembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250915-veglia-giubileo-consolazione.html)"
creato: 2025/09/19 07:51:10
modificato: 2025/09/29 13:20:40
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Veglia di preghiera per il Giubileo della Consolazione, Lunedì, 15 settembre 2025


«***Consolate, consolate il mio popolo***» (*<span class="BibleRef">[[Is 40,1|Is 40,1]]</span>*).<br>È questo l’invito del profeta Isaia, che oggi giunge in modo impegnativo anche a noi: ci chiama a condividere la consolazione di Dio con tanti fratelli e sorelle che vivono situazioni di debolezza, di tristezza, di dolore.<br>Per quanti sono nel pianto, nella disperazione, nella malattia e nel lutto risuona chiaro e forte l’annuncio profetico della volontà del Signore di porre termine alla sofferenza e cambiarla in gioia.<br>In questo senso, vorrei ringraziare di nuovo le due persone che hanno dato la loro testimonianza.<br>Si può trasformare tutto il dolore con la grazia di Gesù Cristo.<br>Grazie!<br>Questa Parola compassionevole, fattasi carne in Cristo, è il buon samaritano di cui ci ha parlato il Vangelo: è Lui che lenisce le nostre ferite, è Lui che si prende cura di noi.<br>Nel momento del buio, anche contro ogni evidenza, Dio non ci lascia soli; anzi, proprio in questi frangenti siamo chiamati più che mai a sperare nella sua vicinanza di Salvatore che non abbandona mai.<br><br>Cerchiamo chi ci consoli e spesso non lo troviamo.<br>Talvolta ci diventa persino insopportabile la voce di quanti, con sincerità, intendono partecipare al nostro dolore.<br>È vero, ci sono situazioni in cui le parole non servono e diventano quasi superflue.<br>In questi momenti rimangono, forse, solo le lacrime del pianto, se pure queste non si sono esaurite.<br>[[Scheda 266° papa - Francesco|Papa Francesco]] ricordava le lacrime di **Maria Maddalena**, disorientata e sola, presso il sepolcro vuoto di Gesù.<br>«*Piange semplicemente.* – diceva –* Vedete, alle volte nella nostra vita gli occhiali per vedere Gesù sono le lacrime. C’è un momento nella nostra vita in cui solo le lacrime ci preparano a vedere Gesù. E quale è il messaggio di questa donna?* “*Ho visto il Signore*”»[^2025-09-15_lxiv-ome-ftn1].<br><br>Care sorelle e cari fratelli, le lacrime sono un linguaggio, che esprime sentimenti profondi del cuore ferito.<br>Le lacrime sono un grido muto che implora compassione e conforto.<br>Ma prima ancora sono liberazione e purificazione degli occhi, del sentire, del pensare.<br>Non bisogna vergognarsi di piangere; è un modo per esprimere la nostra tristezza e il bisogno di un mondo nuovo; è un linguaggio che parla della nostra umanità debole e messa alla prova, ma chiamata alla gioia.<br><br>Dove c’è il dolore sorge inevitabile l’interrogativo: perché tutto questo male?<br>Da dove proviene?<br>Perché è dovuto capitare proprio a me?<br>Nelle sue *Confessioni*, **Sant’Agostino** scrive: «*Cercavo l’origine del male... qual è la sua radice, quale il suo seme?... Se Dio che è buono ha creato buone tutte le cose, allora da dove ha origine il male?... Tali erano i pensieri che io manipolavo nel mio misero cuore... Tuttavia, salda e stabile rimaneva nel mio cuore la fede nella Chiesa cattolica del suo Cristo, nostro Signore e Salvatore; fede che non intendevo abbandonare, benché su molti punti fosse vaga e fluttuante*» (*Confessioni*, VII, 5).<br><br>Il passaggio dalle domande alla fede è quello a cui ci educa la Sacra Scrittura.<br>Vi sono infatti domande che ci ripiegano su noi stessi e ci dividono interiormente e dalla realtà.<br>Vi sono pensieri da cui non può nascere nulla.<br>Se ci isolano e ci disperano, umiliano anche l’intelligenza.<br>Meglio, come nei Salmi, che la domanda sia protesta, lamento, invocazione di quella giustizia e di quella pace che Dio ci ha promesso.<br>Allora gettiamo un ponte verso il cielo, anche quando sembra muto.<br>Nella Chiesa cerchiamo il cielo aperto, che è Gesù, il ponte di Dio verso di noi.<br>Esiste una consolazione che allora ci raggiunge, quando “salda e stabile” rimane quella fede che ci pare “vaga e fluttuante” come una barca nella tempesta.<br><br>Dove c’è il male, là dobbiamo ricercare il conforto e la consolazione che lo vincono e non gli danno tregua.<br>Nella Chiesa significa: mai da soli.<br>Poggiare il capo su una spalla che ti consola, che piange con te e ti dà forza, è una medicina di cui nessuno può privarsi perché è il segno dell’amore.<br>Dove profondo è il dolore, ancora più forte dev’essere la speranza che nasce dalla comunione.<br>E questa speranza non delude.<br><br>Le testimonianze che abbiamo ascoltato trasmettono questa certezza: che il dolore non deve generare violenza; che la violenza non è l’ultima parola, perché viene vinta dall’amore che sa perdonare.<br>Quale liberazione più grande possiamo sperare di raggiungere, se non quella che proviene dal perdono, che per grazia può aprire il cuore nonostante abbia subito ogni sorta di brutalità?<br>La violenza patita non può essere cancellata, ma il perdono concesso a quanti l’hanno generata è un’anticipazione sulla terra del Regno di Dio, è il frutto della sua azione che pone termine al male e stabilisce la giustizia.<br>La redenzione è misericordia e può rendere migliore il nostro futuro, mentre ancora attendiamo il ritorno del Signore.<br>Lui solo asciugherà ogni lacrima e aprirà il libro della storia consentendoci di leggere le pagine che oggi non possiamo giustificare né comprendere (cfr. *<span class="BibleRef">[[Ap 5|Ap 5]]</span>*).<br><br>Anche a voi, fratelli e sorelle che avete subito l’ingiustizia e la violenza dell’abuso, Maria ripete oggi: “Io sono tua madre”.<br>E il Signore, nel segreto del cuore, vi dice: “Tu sei mio figlio, tu sei mia figlia”.<br>Nessuno può togliere questo dono personale offerto a ciascuno.<br>E la Chiesa, di cui alcuni membri purtroppo vi hanno ferito, oggi si inginocchia insieme a voi davanti alla Madre.<br>Che tutti possiamo imparare da lei a custodire i più piccoli e fragili con tenerezza!<br>Che impariamo ad ascoltare le vostre ferite, a camminare insieme.<br>Che possiamo ricevere da Maria Addolorata la forza di riconoscere che la vita non è definita solo dal male patito, ma dall’amore di Dio che mai ci abbandona e che guida tutta la Chiesa.<br><br>Le parole di **San Paolo**, poi, ci suggeriscono che, quando si riceve consolazione da Dio, allora si diventa capaci di offrire consolazione anche agli altri: «*Egli* – scrive l’Apostolo – *ci consola in ogni nostra tribolazione, perché possiamo anche noi consolare quelli che si trovano in ogni genere di afflizione con la consolazione con cui noi stessi siamo consolati da Dio*» (*<span class="BibleRef">[[2Cor 1,4|2Cor 1,4]]</span>*).<br>I segreti del nostro cuore non sono nascosti a Dio: non dobbiamo impedirgli di consolarci, illudendoci che possiamo contare solo sulle nostre forze.<br><br>Sorelle e fratelli, al termine di questa Veglia vi verrà offerto un piccolo dono: l’*Agnus Dei*.<br>È un segno che potremo portare nelle nostre case per ricordare che il mistero di Gesù, della sua morte e risurrezione è la vittoria del bene sul male.<br>Lui è l’Agnello che dona lo Spirito Santo Consolatore, il quale non ci lascia mai, ci conforta nelle necessità e ci fortifica con la sua grazia (cfr. *<span class="BibleRef">[[At 15,31|At 15,31]]</span>*).<br><br>Quanti amiamo e ci sono stati strappati da sorella morte non vanno perduti e non spariscono nel nulla.<br>La loro vita appartiene al Signore che, come Buon Pastore, li abbraccia e li tiene stretti a sé, e ce li restituirà un giorno perché possiamo godere una felicità eterna e condivisa.<br><br>Carissimi, come c’è il dolore personale, così, anche ai nostri giorni, esiste il dolore collettivo di intere popolazioni che, schiacciate dal peso della violenza, della fame e della guerra, implorano pace.<br>È un grido immenso, che impegna noi a pregare e agire, perché cessi ogni violenza e chi soffre possa ritrovare serenità; e impegna prima di tutto Dio, il cui cuore freme di compassione, a venire nel suo Regno.<br>La vera consolazione che dobbiamo essere capaci di trasmettere è quella di mostrare che la pace è possibile, e che germoglia in ognuno di noi se non la soffochiamo.<br>I responsabili delle Nazioni ascoltino in modo particolare il grido di tanti bambini innocenti, per garantire loro un futuro che li protegga e li consoli.<br><br>In mezzo a tanta prepotenza, ne siamo certi, Dio non farà mancare cuori e mani che portano aiuto e consolazione, operatori di pace capaci di rincuorare coloro che sono nel dolore e nella tristezza.<br>E insieme, come Gesù ci ha insegnato, invocheremo con più verità: “*Venga il tuo Regno!*”. `class: paragrafoNorm`


Basilica di San Pietro, Lunedì, 15 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-09-15_lxiv-ome-ftn1]: [[Scheda 266° papa - Francesco|Francesco]], **[[Meditazione mattutina nella Cappella della Domus Sanctae Marthae (2 aprile 2013)]]**.


