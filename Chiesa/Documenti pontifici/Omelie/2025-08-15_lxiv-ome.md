---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa, Venerdì, 15 agosto 2025, Solennità dell’Assunzione della Beata Vergine Maria
giorno-doc: 15
mese-doc: 8
anno-doc: 2025
data-doc: 2025-08-15
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Venerdì_15_agosto_2025
  - Solennità_della_Assunzione_della_beata_Vergine_Maria
  - Assunzione_della_beata_Vergine_Maria
  - Documenti_pontifici
aliases:
  - Venerdì, 15 agosto 2025, Solennità dell’Assunzione della Beata Vergine Maria
  - Omelia Venerdì, 15 agosto 2025, Solennità dell’Assunzione della Beata Vergine Maria
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250815-omelia-castelgandolfo.html)"
creato: 2025/09/19 07:49:14
modificato: 2025/10/03 16:51:12
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa, Venerdì, 15 agosto 2025, Solennità dell’Assunzione della Beata Vergine Maria


Sorelle e fratelli carissimi, `class: incipit`


oggi non è domenica, ma in modo diverso celebriamo la Pasqua di Gesù che cambia la storia.<br>In Maria di Nazaret c’è la nostra storia, la storia della Chiesa immersa nella comune umanità.<br>Incarnandosi in essa il Dio della vita, il Dio della libertà ha vinto la morte.<br>Sì, oggi contempliamo come Dio vince la morte, mai senza di noi.<br>Suo è il regno, ma nostro è il “sì” al suo amore che tutto può cambiare.<br>Sulla croce Gesù liberamente ha pronunciato il “sì” che doveva svuotare di potere la morte, quella morte che ancora dilaga quando le nostre mani crocifiggono e i nostri cuori sono prigionieri della paura, della diffidenza.<br>Sulla croce la fiducia ha vinto, ha vinto l’amore che vede ciò che ancora non c’è, ha vinto il perdono.<br><br>E Maria c’era: era là, unita al Figlio.<br>Possiamo oggi intuire che Maria siamo noi quando non fuggiamo, siamo noi quando rispondiamo col nostro “sì” al suo “sì”.<br>Nei martiri del nostro tempo, nei testimoni di fede e di giustizia, di mitezza e di pace, quel “sì” vive ancora e ancora contrasta la morte.<br>Così questo giorno di gioia è un giorno che ci impegna a scegliere *come* e *per chi* vivere.<br><br>La liturgia di questa festa dell’Assunta ci ha proposto il brano evangelico della *Visitazione*.<br>**San Luca** trasmette in questa pagina la memoria di un momento cruciale nella vocazione di Maria.<br>È bello ritornare a quel momento nel giorno in cui celebriamo il traguardo della sua esistenza.<br>Ogni storia, anche quella della Madre di Dio, sulla terra è breve e finisce.<br>Nulla però va disperso.<br>Così, quando una vita si chiude, la sua unicità brilla più chiara.<br>Il *Magnificat*, che il Vangelo pone sulle labbra della giovane Maria, ora sprigiona la luce di tutti i suoi giorni.<br>Un singolo giorno, quello dell’incontro con la cugina Elisabetta, contiene il segreto di ogni altro giorno, di ogni altra stagione.<br>E le parole non bastano: occorre un canto, che nella Chiesa continua a essere cantato, «***di generazione in generazione***» (*<span class="BibleRef">[[Lc 1,50|Lc 1,50]]</span>*), al tramonto di ogni giornata.<br>La fecondità sorprendente della sterile Elisabetta confermò Maria nella sua fiducia: le anticipò la fecondità del suo “sì”, che si prolunga nella fecondità della Chiesa e dell’intera umanità, quando è accolta la Parola rinnovatrice di Dio.<br>Quel giorno due donne si incontrarono nella fede, poi rimasero tre mesi insieme a sostenersi, non solo nelle cose pratiche, ma in un nuovo modo di leggere la storia.<br><br>Così, sorelle e fratelli, la Risurrezione entra anche oggi nel nostro mondo.<br>Le parole e le scelte di morte sembrano prevalere, ma la vita di Dio interrompe la disperazione attraverso concrete esperienze di fraternità, attraverso nuovi gesti di solidarietà.<br>Prima di essere il nostro destino ultimo, infatti, la Risurrezione modifica – anima e corpo – il nostro abitare la terra.<br>Il canto di Maria, il suo *Magnificat*, rafforza nella speranza gli umili, gli affamati, i servi operosi di Dio.<br>Sono le donne e gli uomini delle Beatitudini, che ancora nella tribolazione già vedono l’invisibile: i potenti rovesciati dai troni, i ricchi a mani vuote, le promesse di Dio realizzate.<br>Si tratta di esperienze che, in ogni comunità cristiana, dobbiamo tutti poter dire di aver vissuto.<br>Sembrano impossibili, ma la Parola di Dio ancora viene alla luce.<br>Quando nascono i legami con cui opponiamo al male il bene, alla morte la vita, allora vediamo che nulla è impossibile con Dio (cfr. *<span class="BibleRef">[[Lc 1,37|Lc 1,37]]</span>*).<br><br>A volte, purtroppo, dove prevalgono le sicurezze umane, un certo benessere materiale e quella rilassatezza che addormenta le coscienze, questa fede può invecchiare.<br>Allora subentra la morte, nelle forme della rassegnazione e del lamento, della nostalgia e dell’insicurezza.<br>Invece di vedere il mondo vecchio finire, se ne cerca ancora il soccorso: il soccorso dei ricchi, dei potenti, che in genere si accompagna al disprezzo dei poveri e degli umili.<br>La Chiesa, però, vive nelle sue fragili membra, ringiovanisce grazie al loro *Magnificat*.<br>Anche oggi le comunità cristiane povere e perseguitate, i testimoni della tenerezza e del perdono nei luoghi di conflitto, gli operatori di pace e i costruttori di ponti in un mondo a pezzi sono la gioia della Chiesa, sono la sua permanente fecondità, le primizie del Regno che viene.<br>Molti di loro sono donne, come l’anziana Elisabetta e la giovane Maria: donne pasquali, apostole della Risurrezione.<br>Lasciamoci convertire dalla loro testimonianza!<br><br>Fratelli e sorelle, quando in questa vita “scegliamo la vita” (cfr. *<span class="BibleRef">[[Dt 30,19|Dt 30,19]]</span>*), allora in Maria, assunta in Cielo, abbiamo ragione di vedere il nostro destino.<br>Lei ci è donata come il segno che la Risurrezione di Gesù non è stata un caso isolato, un’eccezione.<br>Tutti, in Cristo, possiamo inghiottire la morte (cfr. *<span class="BibleRef">[[1Cor 15,54|1Cor 15,54]]</span>*).<br>Certo, è un’opera di Dio, non nostra.<br>Tuttavia, Maria è quell’intreccio di grazia e libertà che sospinge ognuno di noi alla fiducia, al coraggio, al coinvolgimento nella vita di un popolo.<br>«***Grandi cose ha fatto per me l’Onnipotente***» (*<span class="BibleRef">[[Lc 1,49|Lc 1,49]]</span>*): possa ognuno di noi sperimentare questa gioia e testimoniarla con un canto nuovo.<br>Non abbiamo paura di scegliere la vita!<br>Può sembrare in genere pericoloso, imprudente.<br>Quante voci sono sempre lì a sussurrarci: “Chi te lo fa fare?<br>Lascia perdere!<br>Pensa ai tuoi interessi”.<br>Queste sono voci di morte.<br>Noi invece siamo discepoli di Cristo.<br>È il suo amore che ci spinge, anima e corpo, nel nostro tempo.<br>Come singoli e come Chiesa noi non viviamo più per noi stessi.<br>È proprio questo – è solo questo – a diffondere la vita e a far prevalere la vita.<br>La nostra vittoria sulla morte inizia fin da ora. `class: paragrafoNorm`


Parrocchia Pontificia di San Tommaso da Villanova (Castel Gandolfo), Venerdì, 15 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


