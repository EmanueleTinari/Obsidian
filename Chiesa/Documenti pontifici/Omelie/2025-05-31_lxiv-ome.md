---
cssclasses: docVat
progr-doc: 29803
num-doc: 31
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa con Ordinazioni sacerdotali, Sabato, 31 maggio 2025, Festa della Visitazione della beata Vergine Maria
giorno-doc: 31
mese-doc: 5
anno-doc: 2025
data-doc: 2025-05-31
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Sabato_31_maggio_2025
  - Festa_della_Visitazione_della_beata_Vergine_Maria
  - Visitazione_della_beata_Vergine_Maria
  - Documenti_pontifici
aliases:
  - Sabato, 31 maggio 2025, Festa della Visitazione della beata Vergine Maria
  - Omelia Sabato, 31 maggio 2025, Festa della Visitazione della beata Vergine Maria
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250531-ordinazioni-presbiterali.html)"
creato: 2025/09/19 07:25:45
modificato: 2025/09/21 21:22:42
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa con Ordinazioni sacerdotali, Sabato, 31 maggio 2025, Festa della Visitazione della beata Vergine Maria


Cari fratelli e sorelle! `class: incipit`


Oggi è un giorno di grande gioia per la Chiesa e per ognuno di voi, ordinandi presbiteri, insieme a familiari, amici e compagni di cammino negli anni della formazione.<br>Come il Rito dell’Ordinazione evidenzia in più passaggi, è fondamentale il rapporto fra ciò che oggi celebriamo e il popolo di Dio.<br>La profondità, l’ampiezza e persino la durata della gioia divina che ora condividiamo è direttamente proporzionale ai legami che esistono e cresceranno tra voi ordinandi e il popolo da cui provenite, di cui rimanete parte e a cui siete inviati.<br>Mi soffermerò su questo aspetto, tenendo sempre presente che l’identità del prete dipende dall’unione con Cristo sommo ed eterno sacerdote.<br><br>Siamo popolo di Dio.<br>Il [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Vaticano II]] ha reso più viva questa consapevolezza, quasi anticipando un tempo in cui le appartenenze si sarebbero fatte più deboli e il senso di Dio più rarefatto.<br>Voi siete testimonianza del fatto che Dio non si è stancato di radunare i suoi figli, pur diversi, e di costituirli in una dinamica unità.<br>Non si tratta di un’azione impetuosa, ma di quella brezza leggera che ridiede speranza al profeta Elia nell’ora dello scoraggiamento (cfr. *<span class="BibleRef">[[1Re 19,12|1Re 19,12]]</span>*).<br>Non è rumorosa la gioia di Dio, ma realmente cambia la storia e ci avvicina gli uni agli altri.<br>Ne è icona il mistero della Visitazione, che la Chiesa contempla nell’ultimo giorno di maggio.<br>Dall’incontro fra la Vergine Maria e la cugina Elisabetta vediamo scaturire il *Magnificat*, il canto di un popolo visitato dalla grazia.<br><br>Le Letture appena proclamate ci aiutano a interpretare ciò che anche fra noi sta avvenendo.<br>Gesù, anzitutto, nel Vangelo non ci appare schiacciato dalla morte imminente, né dalla delusione per i legami infranti o rimasti incompiuti.<br>Lo Spirito Santo, al contrario, intensifica quei legami minacciati.<br>Nella preghiera essi diventano più forti della morte.<br>Invece di pensare al proprio personale destino, Gesù mette nelle mani del Padre i legami che ha costruito quaggiù.<br>Noi ne siamo parte!<br>Il Vangelo, infatti, è arrivato a noi attraverso legami che il mondo può logorare, ma non distruggere.<br><br>Cari ordinandi, concepite allora voi stessi al modo di Gesù!<br>Essere di Dio – servi di Dio, popolo di Dio – ci lega alla terra: non a un mondo ideale, ma a quello reale.<br>Come Gesù, sono persone in carne e ossa quelle che il Padre mette sul vostro cammino.<br>A loro consacrate voi stessi, senza separarvene, senza isolarvi, senza fare del dono ricevuto una sorta di privilegio.<br>[[Papi/Scheda 266° papa - Francesco I|Papa Francesco]] ci ha messo tante volte in guardia da questo, perché l’autoreferenzialità spegne il fuoco dello spirito missionario.<br><br>La Chiesa è costitutivamente estroversa, come estroverse sono la vita, la passione, la morte e la risurrezione di Gesù.<br>Voi farete vostre le sue parole in ogni Eucaristia: è «*per voi e per tutti*».<br>Dio nessuno l’ha mai visto.<br>Si è rivolto a noi, è uscito da sé.<br>Il Figlio ne è diventato l’esegesi, il racconto vivo.<br>E ci ha dato il potere di diventare figli di Dio.<br>Non cercate, non cerchiamo altro potere!<br><br>Il gesto dell’imposizione delle mani, con cui Gesù accoglieva i bambini e guariva i malati, rinnovi in voi la potenza liberatrice del suo ministero messianico.<br>Negli Atti degli Apostoli quel gesto che tra poco ripeteremo è trasmissione dello Spirito creatore.<br>Così, il Regno di Dio mette ora in comunione le vostre personali libertà, disposte a uscire da sé stesse, innestando le vostre intelligenze e le vostre giovani forze nella missione giubilare che Gesù ha trasmesso alla sua Chiesa.<br><br>Nel suo saluto agli anziani della comunità di Efeso, di cui abbiamo ascoltato qualche frammento nella prima Lettura, Paolo trasmette loro il segreto di ogni missione: «*Lo Spirito Santo vi ha costituiti come custodi*» (*<span class="BibleRef">[[At 20,28|At 20,28]]</span>*).<br>Non padroni, ma custodi.<br>La missione è di Gesù.<br>Egli è Risorto, dunque è vivo e ci precede.<br>Nessuno di noi è chiamato a sostituirlo.<br>Il giorno dell’Ascensione ci educa alla sua presenza invisibile.<br>Egli si fida di noi, ci fa spazio; è persino arrivato a dire: «*È bene per voi che io me ne vada*» (*<span class="BibleRef">[[Gv 16,7|Gv 16,7]]</span>*).<br>Anche noi Vescovi, cari ordinandi, coinvolgendovi nella missione oggi vi facciamo spazio.<br>E voi fate spazio ai fedeli e ad ogni creatura, cui il Risorto è vicino e in cui ama visitarci e stupirci.<br>Il popolo di Dio è più numeroso di quello che vediamo.<br>Non definiamone i confini.<br><br>Di San Paolo, di quel suo commovente discorso di addio, vorrei sottolineare una seconda parola.<br>Essa, in realtà, precede tutte le altre.<br>Egli può dire: «*Voi sapete come mi sono comportato con voi per tutto questo tempo*» (*<span class="BibleRef">[[At 20,18|At 20,18]]</span>*).<br>Teniamo nel cuore e nella mente, ben scolpita, questa espressione!<br>«*Voi sapete come mi sono comportato*»: la trasparenza della vita.<br>Vite conosciute, vite leggibili, vite credibili!<br>Stiamo dentro il popolo di Dio, per potergli stare davanti, con una testimonianza credibile.<br><br>Insieme, allora, ricostruiremo la credibilità di una Chiesa ferita, inviata a un’umanità ferita, dentro una creazione ferita.<br>Non siamo ancora perfetti, ma è necessario essere credibili.<br><br>Gesù Risorto ci mostra le sue ferite e, nonostante siano segno del rifiuto da parte dell’umanità, ci perdona e ci invia.<br>Non dimentichiamolo!<br>Egli soffia anche oggi su di noi (cfr. *<span class="BibleRef">[[Gv 20,22|Gv 20,22]]</span>*) e ci rende ministri di speranza.<br>«*Cosicché non guardiamo più nessuno alla maniera umana*» (*<span class="BibleRef">[[2Cor 5,16|2Cor 5,16]]</span>*): tutto ciò che ai nostri occhi si presenta infranto e perduto ci appare ora nel segno della riconciliazione.<br><br>«*L’amore del Cristo infatti ci possiede*», cari fratelli e sorelle!<br>È un possesso che libera e che ci abilita a non possedere nessuno.<br>Liberare, non possedere.<br>Siamo di Dio: non c’è ricchezza più grande da apprezzare e da partecipare.<br>È l’unica ricchezza che, condivisa, si moltiplica.<br>La vogliamo insieme portare nel mondo che Dio ha tanto amato da dare il suo unico Figlio (cfr. *<span class="BibleRef">[[Gv 3,16|Gv 3,16]]</span>*).<br><br>Così, è piena di senso la vita donata da questi fratelli, che tra poco saranno ordinati presbiteri.<br>Li ringraziamo e ringraziamo Dio che li ha chiamati a servizio di un popolo tutto sacerdotale.<br>Insieme, infatti, noi uniamo cielo e terra.<br>In Maria, Madre della Chiesa, brilla questo comune sacerdozio che innalza gli umili, lega le generazioni, ci fa chiamare beati (cfr. *<span class="BibleRef">[[Lc 1,48.52|Lc 1, 48.52]]</span>*).<br>Lei, Madonna della Fiducia e Madre della Speranza, interceda per noi. `class: paragrafoNorm`


Basilica di San Pietro, Sabato, 31 maggio 2025`class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


