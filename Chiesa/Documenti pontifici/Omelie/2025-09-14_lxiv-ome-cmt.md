---
cssclasses: docVat
progr-doc: 29938
num-doc: 166
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa XXIV Domenica del Tempo Ordinario, 14 settembre 2025, Commemorazione dei Martiri e Testimoni della Fede del XXI Secolo, Festa dell’Esaltazione della Santa Croce
giorno-doc: 14
mese-doc: 9
anno-doc: 2025
data-doc: 2025-09-14
lingua-doc: Italiano
lingua-orig: Italiano
stato: false
tags: [Omelia, Leone_XIV, Omelia_XXIV_Domenica_Tempo_Ordinario_14_settembre_2025, Commemorazione_Martiri_Testimoni_Fede_XXI_Secolo, Festa_Esaltazione_Santa_Croce, Documenti_pontifici]
aliases:
  - Santa Messa XXIV Domenica del Tempo Ordinario, 14 settembre 2025, Commemorazione dei Martiri e Testimoni della Fede del XXI Secolo, Festa dell’Esaltazione della Santa Croce
  - Omelia Santa Messa XXIV Domenica del Tempo Ordinario, 14 settembre 2025, Commemorazione dei Martiri e Testimoni della Fede del XXI Secolo, Festa dell’Esaltazione della Santa Croce
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250914-omelia-martiri.html)"
creato: 2025/09/19 07:51:10
modificato: 2025/09/29 10:53:04
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa XXIV Domenica del Tempo Ordinario, 14 settembre 2025, Commemorazione dei Martiri e Testimoni della Fede del XXI Secolo, Festa dell’Esaltazione della Santa Croce


Fratelli e sorelle, `class: incipit`


«***Quanto a me non ci sia altro vanto che nella croce del Signore nostro Gesù Cristo***» (*<span class="BibleRef">[[Gal 6,14|Gal 6,14]]</span>*).<br>Le parole dell’**apostolo Paolo**, presso la cui tomba siamo riuniti, ci introducono alla *commemorazione dei martiri e dei testimoni della fede del XXI secolo*, nella *Festa dell’Esaltazione della Santa Croce*.<br><br>Ai piedi della Croce di Cristo, nostra salvezza, descritta come la “speranza dei cristiani” e la “gloria dei martiri” (cfr. *Vespro della Liturgia bizantina per la Festa dell’Esaltazione della Croce*), saluto i Rappresentanti delle Chiese Ortodosse, delle Antiche Chiese Orientali, delle Comunioni cristiane e delle Organizzazioni ecumeniche, che ringrazio per aver accettato il mio invito a questa celebrazione.<br>A tutti voi qui presenti rivolgo il mio abbraccio di pace!<br><br>Siamo convinti che la *martyria* fino alla morte è «*la comunione più vera che ci sia con Cristo che effonde il suo sangue e, in questo sacrificio, fa diventare vicini coloro che un tempo erano lontani*» (cfr. *<span class="BibleRef">[[Ef 2,13|Ef 2,13]]</span>*; **[[Lettera Enciclica Ut unum sint, 84]]**).<br>Anche oggi possiamo affermare con [[Scheda 264° papa - Giovanni Paolo II|Giovanni Paolo II]] che, laddove l’odio sembrava permeare ogni aspetto della vita, questi audaci servitori del Vangelo e martiri della fede hanno dimostrato in modo evidente che «*l’amore è più forte della morte*» (**[[Commemorazione dei Testimoni della fede nel XX secolo, 7 maggio 2000]]**).<br><br>Ricordiamo questi nostri fratelli e sorelle con lo sguardo rivolto al Crocifisso.<br>Con la sua croce Gesù ci ha manifestato il vero volto di Dio, la sua infinita compassione per l’umanità; ha preso su di sé l’odio e la violenza del mondo, per condividere la sorte di tutti coloro che sono umiliati e oppressi: «***Si è caricato delle nostre sofferenze, si è addossato i nostri dolori***» (*<span class="BibleRef">[[Is 53,4|Is 53,4]]</span>*).<br><br>Tanti fratelli e sorelle, anche oggi, a causa della loro testimonianza di fede in situazioni difficili e contesti ostili, portano la stessa croce del Signore: come Lui sono perseguitati, condannati, uccisi.<br>Di essi Gesù dice: «***Beati i perseguitati per la giustizia, perché di essi è il regno dei cieli. Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia***» (*<span class="BibleRef">[[Mt 5,10-11|Mt 5,10-11]]</span>*).<br>Sono donne e uomini, religiose e religiosi, laici e sacerdoti, che pagano con la vita la fedeltà al Vangelo, l’impegno per la giustizia, la lotta per la libertà religiosa laddove è ancora violata, la solidarietà con i più poveri.<br>Secondo i criteri del mondo essi sono stati “sconfitti”.<br>In realtà, come ci dice il Libro della Sapienza: «***Anche se agli occhi degli uomini subiscono castighi, la loro speranza resta piena d’immortalità***» (*<span class="BibleRef">[[Sap 3,4|Sap 3,4]]</span>*).<br><br>Fratelli e sorelle, nel corso dell’Anno giubilare, celebriamo la speranza di questi coraggiosi testimoni della fede.<br>È una speranza piena d’immortalità, perché il loro martirio continua a diffondere il Vangelo in un mondo segnato dall’odio, dalla violenza e dalla guerra; è una speranza piena d’immortalità, perché, pur essendo stati uccisi nel corpo, nessuno potrà spegnere la loro voce o cancellare l’amore che hanno donato; è una speranza piena d’immortalità, perché la loro testimonianza rimane come profezia della vittoria del bene sul male.<br><br>Sì, la loro è una speranza disarmata.<br>Hanno testimoniato la fede senza mai usare le armi della forza e della violenza, ma abbracciando la debole e mite forza del Vangelo, secondo le parole dell’**apostolo Paolo**: «***Mi vanterò quindi ben volentieri delle mie debolezze, perché dimori in me la potenza di Cristo.*** [...] ***Infatti quando sono debole, è allora che sono forte***» (*<span class="BibleRef">[[2Cor 12,9-10|2Cor 12,9-10]]</span>*).<br><br>Penso alla forza evangelica di **Suor Dorothy Stang**, impegnata per i senza terra in Amazzonia: a chi si apprestava a ucciderla chiedendole un’arma, lei mostrò la Bibbia rispondendo: “Ecco la mia unica arma”.<br>Penso a **Padre Ragheed Ganni**, prete caldeo di Mosul in Iraq, che ha rinunciato a combattere per testimoniare come si comporta un vero cristiano.<br>Penso a **fratel Francis Tofi**, anglicano e membro della Melanesian Brotherhood, che ha dato la vita per la pace nelle Isole Salomone.<br>Gli esempi sarebbero tanti, perché purtroppo, nonostante la fine delle grandi dittature del Novecento, ancora oggi non è finita la persecuzione dei cristiani, anzi, in alcune parti del mondo è aumentata.<br><br>Questi audaci servitori del Vangelo e martiri della fede, «*costituiscono come un grande affresco dell’umanità cristiana* [...]*. Un affresco del vangelo delle Beatitudini, vissuto sino allo spargimento del sangue*» ([[Scheda 264° papa - Giovanni Paolo II|San Giovanni Paolo II]], **[[Commemorazione dei Testimoni della fede nel XX secolo, 7 maggio 2000]]**).<br><br>Cari fratelli e sorelle, non possiamo, non vogliamo dimenticare.<br>Vogliamo ricordare.<br>Lo facciamo, certi che, come nei primi secoli, anche nel terzo millennio «*il sangue dei martiri è seme di nuovi cristiani*» (Tertulliano).<br>Vogliamo preservare la memoria insieme ai nostri fratelli e sorelle delle altre Chiese e Comunioni cristiane.<br>Desidero quindi ribadire l’impegno della Chiesa Cattolica a custodire la memoria dei testimoni della fede di tutte le tradizioni cristiane.<br>La Commissione per i Nuovi Martiri, presso il Dicastero per le Cause dei Santi, adempie a tale compito, collaborando con il Dicastero per la Promozione dell’Unità dei Cristiani.<br><br>Come riconoscevamo durante il recente Sinodo, l’ecumenismo del sangue unisce i «*cristiani di appartenenze diverse che insieme danno la vita per la fede in Gesù Cristo. La testimonianza del loro martirio è più eloquente di ogni parola: l’unità viene dalla Croce del Signore*» (**[[XVI Assemblea sinodale, Documento finale, n. 23]]**).<br>Possa il sangue di tanti testimoni avvicinare il giorno beato in cui berremo allo stesso calice di salvezza!<br><br>Carissimi, un bambino pakistano, Abish Masih, ucciso in un attentato contro la Chiesa cattolica, aveva scritto sul proprio quaderno: «Making the world a better place», «rendere il mondo un posto migliore».<br>Il sogno di questo bambino ci sproni a testimoniare con coraggio la nostra fede, per essere insieme lievito di un’umanità pacifica e fraterna. `class: paragrafoNorm`


Basilica di San Paolo fuori le mura, XXIV Domenica del Tempo Ordinario, 14 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


