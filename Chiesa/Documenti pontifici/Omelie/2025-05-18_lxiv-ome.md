---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Celebrazione Eucaristica per l’inizio del Ministero Petrino del Vescovo di Roma, V Domenica di Pasqua, 18 maggio 2025
giorno-doc: 18
mese-doc: 5
anno-doc: 2025
data-doc: 2025-05-18
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_inizio_Ministero_Petrino
  - Documenti_pontifici
aliases:
  - Celebrazione Eucaristica per l’inizio del Ministero Petrino del Vescovo di Roma, V Domenica di Pasqua, 18 maggio 2025
  - Omelia Celebrazione Eucaristica per l’inizio del Ministero Petrino del Vescovo di Roma, V Domenica di Pasqua 18 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250518-inizio-pontificato.html)"
creato:
modificato: 2025/10/07 00:04:28
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Celebrazione Eucaristica per l’inizio del Ministero Petrino del Vescovo di Roma, V Domenica di Pasqua, 18 maggio 2025


Cari fratelli Cardinali,<br>fratelli nell’Episcopato e nel Sacerdozio,<br>distinte Autorità e Membri del Corpo Diplomatico!<br>Un saluto ai pellegrini venuti in occasione del Giubileo delle Confraternite! `class: incipit`


Fratelli e sorelle, saluto tutti voi, con il cuore colmo di gratitudine, all’inizio del ministero che mi è stato affidato.<br>Scriveva **Sant’Agostino**: «*Ci hai fatti per te,* [Signore,] *e il nostro cuore non ha posa finché non riposa in te*» (*Le Confessioni*, 1, 1.1).<br><br>In questi ultimi giorni, abbiamo vissuto un tempo particolarmente intenso.<br>La morte di [[Scheda 266° papa - Francesco|Papa Francesco]] ha riempito di tristezza il nostro cuore e, in quelle ore difficili, ci siamo sentiti come quelle folle di cui il Vangelo dice che erano «***come pecore senza pastore***» (*<span class="BibleRef">[[Mt 9,36|Mt 9,36]]</span>*).<br>Proprio nel giorno di Pasqua abbiamo ricevuto **[[la sua ultima benedizione]]** e, nella luce della Risurrezione, abbiamo affrontato questo momento nella certezza che il Signore non abbandona mai il suo popolo, lo raduna quando è disperso e «***lo custodisce come un pastore il suo gregge***» (*<span class="BibleRef">[[Ger 31,10|Ger 31,10]]</span>*).<br><br>In questo spirito di fede, il Collegio dei Cardinali si è riunito per il **[[Conclave]]**; arrivando da storie e strade diverse, abbiamo posto nelle mani di Dio il desiderio di eleggere il nuovo successore di **Pietro**, il Vescovo di Roma, un pastore capace di custodire il ricco patrimonio della fede cristiana e, al contempo, di gettare lo sguardo lontano, per andare incontro alle domande, alle inquietudini e alle sfide di oggi.<br>Accompagnati dalla vostra preghiera, abbiamo avvertito l’opera dello Spirito Santo, che ha saputo accordare i diversi strumenti musicali, facendo vibrare le corde del nostro cuore in un’unica melodia.<br><br>Sono stato scelto senza alcun merito e, con timore e tremore, *vengo a voi come un fratello* che vuole farsi servo della vostra fede e della vostra gioia, camminando con voi sulla via dell’amore di Dio, che ci vuole tutti uniti in un’unica famiglia.<br><br>*Amore e unità*: queste sono le due dimensioni della missione affidata a **Pietro** da Gesù.<br><br>Ce lo narra il brano del Vangelo, che ci conduce sul lago di Tiberiade, lo stesso dove Gesù aveva iniziato la missione ricevuta dal Padre: “pescare” l’umanità per salvarla dalle acque del male e della morte.<br>Passando sulla riva di quel lago, aveva chiamato **Pietro** e gli altri primi discepoli a essere come Lui “pescatori di uomini”; e ora, dopo la risurrezione, tocca proprio a loro portare avanti questa missione, gettare sempre e nuovamente la rete per immergere nelle acque del mondo la speranza del Vangelo, navigare nel mare della vita perché tutti possano ritrovarsi nell’abbraccio di Dio.<br><br>Come può Pietro portare avanti questo compito?<br>Il Vangelo ci dice che è possibile solo perché ha sperimentato nella propria vita l’amore infinito e incondizionato di Dio, anche nell’ora del fallimento e del rinnegamento.<br>Per questo, quando è Gesù a rivolgersi a **Pietro**, il Vangelo usa il verbo greco *agapao*, che si riferisce all’amore che Dio ha per noi, al suo offrirsi senza riserve e senza calcoli, diverso da quello usato per la risposta di **Pietro**, che invece descrive l’amore di amicizia, che ci scambiamo tra di noi.<br><br>Quando Gesù chiede a **Pietro**: «***Simone, figlio di Giovanni, mi ami?***» (*<span class="BibleRef">[[Gv 21,16|Gv 21,16]]</span>*), si riferisce dunque all’amore del Padre.<br>È come se Gesù gli dicesse: solo se hai conosciuto e sperimentato questo amore di Dio, che non viene mai meno, potrai pascere i miei agnelli; solo nell’amore di Dio Padre potrai amare i tuoi fratelli con un “di più”, cioè offrendo la vita per i tuoi fratelli.<br><br>A **Pietro**, dunque, è affidato il compito di “amare di più” e di donare la sua vita per il gregge.<br>Il ministero di **Pietro** è contrassegnato proprio da questo amore oblativo, perché la Chiesa di Roma presiede nella carità e la sua vera autorità è la carità di Cristo.<br>Non si tratta mai di catturare gli altri con la sopraffazione, con la propaganda religiosa o con i mezzi del potere, ma si tratta sempre e solo di amare come ha fatto Gesù.<br><br>Lui – afferma lo stesso Apostolo **Pietro** – «***è la pietra, che è stata scartata da voi, costruttori, e che è diventata la pietra d’angolo***» (*<span class="BibleRef">[[At 4,11|At 4,11]]</span>*).<br>E se la pietra è Cristo, **Pietro** deve pascere il gregge senza cedere mai alla tentazione di essere un condottiero solitario o un capo posto al di sopra degli altri, facendosi padrone delle persone a lui affidate (cfr. *<span class="BibleRef">[[1Pt 5,3|1Pt 5,3]]</span>*); al contrario, a lui è richiesto di servire la fede dei fratelli, camminando insieme a loro: tutti, infatti, siamo costituiti «***pietre vive***» (*<span class="BibleRef">[[1Pt 2,5|1Pt 2,5]]</span>*), chiamati col nostro Battesimo a costruire l’edificio di Dio nella comunione fraterna, nell’armonia dello Spirito, nella convivenza delle diversità.<br>Come afferma **Sant’Agostino**: «*La Chiesa consta di tutti coloro che sono in concordia con i fratelli e che amano il prossimo*» (*Discorso 359*, 9).<br><br>Questo, fratelli e sorelle, vorrei che fosse il nostro primo grande desiderio: *una Chiesa unita, segno di unità e di comunione, che diventi fermento per un mondo riconciliato*.<br><br>In questo nostro tempo, vediamo ancora troppa discordia, troppe ferite causate dall’odio, dalla violenza, dai pregiudizi, dalla paura del diverso, da un paradigma economico che sfrutta le risorse della Terra ed emargina i più poveri.<br>E noi vogliamo essere, dentro questa pasta, un piccolo lievito di unità, di comunione, di fraternità.<br>Noi vogliamo dire al mondo, con umiltà e con gioia: guardate a Cristo!<br>Avvicinatevi a Lui!<br>Accogliete la sua Parola che illumina e consola!<br>Ascoltate la sua proposta di amore per diventare la sua unica famiglia: *nell’unico Cristo noi siamo uno*.<br>E questa è la strada da fare insieme, tra di noi ma anche con le Chiese cristiane sorelle, con coloro che percorrono altri cammini religiosi, con chi coltiva l’inquietudine della ricerca di Dio, con tutte le donne e gli uomini di buona volontà, per costruire un mondo nuovo in cui regni la pace.<br><br>Questo è lo spirito missionario che deve animarci, senza chiuderci nel nostro piccolo gruppo né sentirci superiori al mondo; siamo chiamati a offrire a tutti l’amore di Dio, perché si realizzi quell’unità che non annulla le differenze, ma valorizza la storia personale di ciascuno e la cultura sociale e religiosa di ogni popolo.<br><br>Fratelli, sorelle, questa è l’ora dell’amore!<br>La carità di Dio che ci rende fratelli tra di noi è il cuore del Vangelo e, con il mio predecessore [[Scheda 256° papa - Leone XIII|Leone XIII]], oggi possiamo chiederci: se questo criterio «*prevalesse nel mondo, non cesserebbe subito ogni dissidio e non tornerebbe forse la pace?*» (**[[Lettera Enciclica Rerum novarum, 21]]**).<br><br>Con la luce e la forza dello Spirito Santo, costruiamo una Chiesa fondata sull’amore di Dio e segno di unità, una Chiesa missionaria, che apre le braccia al mondo, che annuncia la Parola, che si lascia inquietare dalla storia, e che diventa lievito di concordia per l’umanità.<br><br>Insieme, come unico popolo, come fratelli tutti, camminiamo incontro a Dio e amiamoci a vicenda tra di noi. `class: paragrafoNorm`


Piazza San Pietro, Domenica, 18 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


