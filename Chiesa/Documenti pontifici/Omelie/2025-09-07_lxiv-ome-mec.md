---
cssclasses: docVat
progr-doc: 29974
num-doc: 158
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa e canonizzazione dei beati Pier Giorgio Frassati e Carlo Acutis, XXIII Domenica del Tempo Ordinario, 7 settembre 2025
giorno-doc: 7
mese-doc: 9
anno-doc: 2025
data-doc: 2025-09-07
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_XXIII_Domenica_Tempo_Ordinario_7_settembre_2025
  - Canonizzazione
  - Pier_Giorgio_Frassati
  - Carlo_Acutis
  - Documenti_pontifici
aliases:
  - Santa Messa e canonizzazione dei beati Pier Giorgio Frassati e Carlo Acutis, XXIII Domenica del Tempo Ordinario, 7 settembre 2025
  - Omelia Santa Messa e canonizzazione dei beati Pier Giorgio Frassati e Carlo Acutis, XXIII Domenica del Tempo Ordinario, 7 settembre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250907-omelia-frassati-acutis.html)"
creato: 2025/09/19 07:51:10
modificato: 2025/10/06 22:24:25
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa e canonizzazione dei beati **[[Pier Giorgio Frassati]]** e **[[Carlo Acutis]]**, XXIII Domenica del Tempo Ordinario, 7 settembre 2025


###### Parole a braccio prima della Santa Messa con il Rito delle Canonizzazioni


Buongiorno a tutti!<br>Buona domenica e benvenuti!<br>Grazie! `class: incipit`


Fratelli e sorelle, oggi è una festa bellissima per tutta l’Italia, per tutta la Chiesa, per tutto il mondo!<br>E prima di cominciare la solenne celebrazione della Canonizzazione, volevo dire un saluto e una parola a tutti voi, perché, se da una parte la celebrazione è molto solenne, è anche un giorno di molta gioia!<br>E volevo salutare soprattutto tanti giovani, ragazzi, che sono venuti per questa santa Messa!<br>Veramente una benedizione del Signore: trovarci insieme con tutti voi che siete venuti da diversi Paesi.<br>È veramente un dono di fede che vogliamo condividere.<br><br>Dopo la Santa Messa, se potete avere un po’ di pazienza, spero di venire e salutare voi in Piazza.<br>E allora, se adesso siete lontani, speriamo almeno di poterci salutare...<br><br>Saluto i familiari dei due Beati quasi Santi, le Delegazioni ufficiali, tanti Vescovi e sacerdoti che sono venuti.<br>Un applauso per tutti loro, grazie anche a voi per essere qui!<br>Religiosi e religiose, l’Azione Cattolica!<br><br><br>Ci prepariamo per questa celebrazione liturgica con la preghiera, con il cuore aperto, volendo ricevere veramente questa grazia del Signore.<br>E sentiamo tutti nel cuore la stessa cosa che **[[Pier Giorgio]]** e **[[Carlo]]** hanno vissuto: questo amore per Gesù Cristo, soprattutto nell’Eucaristia, ma anche nei poveri, nei fratelli e nelle sorelle.<br>Anche tutti voi, tutti noi, siamo chiamati ad essere santi.<br>Dio vi benedica!<br>Buona celebrazione!<br>Grazie per essere qui! `class: paragrafoNorm`


###### Omelia


Cari fratelli e sorelle, `class: incipit`


nella prima Lettura abbiamo sentito una domanda: «[Signore,] ***chi avrebbe conosciuto il tuo volere, se tu non gli avessi dato la sapienza e dall’alto non gli avessi inviato il tuo santo spirito?***» (*<span class="BibleRef">[[Sap 9,17|Sap 9,17]]</span>*).<br>L’abbiamo sentita dopo che due giovani Beati, **[[Pier Giorgio Frassati]]** e **[[Carlo Acutis]]**, sono stati proclamati Santi, e ciò è provvidenziale.<br>Questa domanda, infatti, nel *Libro della Sapienza*, è attribuita proprio a un giovane come loro: il re Salomone.<br>Egli, alla morte di Davide, suo padre, si era reso conto di disporre di tante cose: il potere, la ricchezza, la salute, la giovinezza, la bellezza, il regno.<br>Ma proprio questa grande abbondanza di mezzi gli aveva fatto sorgere nel cuore una domanda: “*Cosa devo fare perché nulla vada perduto?*”.<br>E aveva capito che l’unica via per trovare una risposta era quella di chiedere a Dio un dono ancora più grande: la sua Sapienza, per conoscere i suoi progetti e aderirvi fedelmente.<br>Si era reso conto, infatti, che solo così ogni cosa avrebbe trovato il suo posto nel grande disegno del Signore.<br>Sì, perché il rischio più grande della vita è quello di sprecarla al di fuori del progetto di Dio.<br><br>Anche Gesù, nel Vangelo, ci parla di un progetto a cui aderire fino in fondo.<br>Dice: «***Colui che non porta la propria croce e non viene dietro a me, non può essere mio discepolo***» (*<span class="BibleRef">[[Lc 14,27|Lc 14,27]]</span>*); e ancora: «***Chiunque di voi non rinuncia a tutti i suoi averi, non può essere mio discepolo***» (*<span class="BibleRef">[[Lc 14,33|v. 33]]</span>*).<br>Ci chiama, cioè, a buttarci senza esitazioni nell’avventura che Lui ci propone, con l’intelligenza e la forza che vengono dal suo Spirito e che possiamo accogliere nella misura in cui ci spogliamo di noi stessi, delle cose e delle idee a cui siamo attaccati, per metterci in ascolto della sua parola.<br><br>Tanti giovani, nel corso dei secoli, hanno dovuto affrontare questo bivio nella vita.<br>Pensiamo a **San Francesco d’Assisi**: come Salomone, anche lui era giovane e ricco, assetato di gloria e di fama.<br>Per questo era partito per la guerra, sperando di essere investito “cavaliere” e di coprirsi di onori.<br>Ma Gesù gli era apparso lungo il cammino e lo aveva fatto riflettere su ciò che stava facendo.<br>Rientrato in sé, aveva rivolto a Dio una semplice domanda: «*Signore, che vuoi che io faccia?*»[^2025-09-07_lxiv-ome-ftn1].<br> E da lì, tornando sui suoi passi, aveva cominciato a scrivere una storia diversa: la meravigliosa storia di santità che tutti conosciamo, spogliandosi di tutto per seguire il Signore (cfr. *<span class="BibleRef">[[Lc 14,33|Lc 14,33]]</span>*), vivendo in povertà e preferendo all’oro, all’argento e alle stoffe preziose di suo padre l’amore per i fratelli, specialmente i più deboli e i più piccoli.<br><br>E quanti altri santi e sante potremmo ricordare!<br>A volte noi li raffiguriamo come grandi personaggi, dimenticando che per loro tutto è cominciato quando, ancora giovani, hanno risposto “sì” a Dio e si sono donati a Lui pienamente, senza tenere nulla per sé.<br>**Sant’Agostino** racconta, in proposito, che, nel «*nodo tortuoso e aggrovigliato*» della sua vita, una voce, nel profondo, gli diceva: «*Voglio te*»[^2025-09-07_lxiv-ome-ftn2].<br>E così Dio gli ha dato una nuova direzione, una nuova strada, una nuova logica, in cui nulla della sua esistenza è andato perduto.<br><br>In questa cornice, oggi guardiamo a **[[San Pier Giorgio Frassati]]** e a **[[San Carlo Acutis]]**: un giovane dell’inizio del Novecento e un adolescente dei nostri giorni, tutti e due innamorati di Gesù e pronti a donare tutto per Lui.<br><br>**[[Pier Giorgio]]** ha incontrato il Signore attraverso la scuola e i gruppi ecclesiali – l’Azione Cattolica, le Conferenze di **San Vincenzo**, la FUCI, il Terz’Ordine domenicano – e lo ha testimoniato con la sua gioia di vivere e di essere cristiano nella preghiera, nell’amicizia, nella carità.<br>Al punto che, a forza di vederlo girare per le strade di Torino con carretti pieni di aiuti per i poveri, gli amici lo avevano ribattezzato “Frassati Impresa Trasporti”!<br>Anche oggi, la vita di **[[Pier Giorgio]]** rappresenta una luce per la spiritualità laicale.<br>Per lui la fede non è stata una devozione privata: spinto dalla forza del Vangelo e dall’appartenenza alle associazioni ecclesiali, si è impegnato generosamente nella società, ha dato il suo contributo alla vita politica, si è speso con ardore al servizio dei poveri.<br><br>**[[Carlo]]**, da parte sua, ha incontrato Gesù in famiglia, grazie ai suoi genitori, Andrea e Antonia – presenti qui oggi con i due fratelli, Francesca e Michele – e poi a scuola, anche lui, e soprattutto nei Sacramenti, celebrati nella comunità parrocchiale.<br>È cresciuto, così, integrando naturalmente nelle sue giornate di bambino e di ragazzo preghiera, sport, studio e carità.<br><br>Entrambi, **[[Pier Giorgio]]** e **[[Carlo]]**, hanno coltivato l’amore per Dio e per i fratelli attraverso mezzi semplici, alla portata di tutti: la santa Messa quotidiana, la preghiera, specialmente l’Adorazione eucaristica.<br>**[[Carlo]]** diceva: «*Davanti al sole ci si abbronza. Davanti all’Eucaristia si diventa santi!*», e ancora: «*La tristezza è lo sguardo rivolto verso sé stessi, la felicità è lo sguardo rivolto verso Dio. La conversione non è altro che spostare lo sguardo dal basso verso l’Alto, basta un semplice movimento degli occhi*».<br>Un’altra cosa essenziale per loro era la Confessione frequente.<br>Carlo ha scritto: «*L’unica cosa che dobbiamo temere veramente è il peccato*»; e si meravigliava perché – sono sempre parole sue – «*gli uomini si preoccupano tanto della bellezza del proprio corpo e non si preoccupano della bellezza della propria anima*».<br>Tutti e due, infine, avevano una grande devozione per i Santi e per la Vergine Maria, e praticavano generosamente la carità.<br>**[[Pier Giorgio]]** diceva: «*Intorno ai poveri e agli ammalati io vedo una luce che noi non abbiamo*»[^2025-09-07_lxiv-ome-ftn3].<br>Chiamava la carità “*il fondamento della nostra religione*” e, come **[[Carlo]]**, la esercitava soprattutto attraverso piccoli gesti concreti, spesso nascosti, vivendo quella che [[Scheda 266° papa - Francesco|Papa Francesco]] ha chiamato «*la santità “della porta accanto”*» (**[[Esortazione Apostolica Gaudete et exsultate, 7]]**).<br><br> Perfino quando la malattia li ha colpiti e ha stroncato le loro giovani vite, nemmeno questo li ha fermati e ha impedito loro di amare, di offrirsi a Dio, di benedirlo e di pregarlo per sé e per tutti.<br>Un giorno **[[Pier Giorgio]]** disse: «*Il giorno della morte sarà il più bel giorno della mia vita*»[^2025-09-07_lxiv-ome-ftn4]; e sull’ultima foto, che lo ritrae mentre scala una montagna della Val di Lanzo, col volto rivolto alla meta, aveva scritto: «Verso l’alto»[^2025-09-07_lxiv-ome-ftn5].<br>Del resto, ancora più giovane, **[[Carlo]]** amava dire che il Cielo ci aspetta da sempre, e che amare il domani è dare oggi il meglio del nostro frutto.<br><br>Carissimi, i santi **[[Pier Giorgio Frassati]]** e **[[Carlo Acutis]]** sono un invito rivolto a tutti noi, soprattutto ai giovani, a non sciupare la vita, ma a orientarla verso l’alto e a farne un capolavoro.<br>Ci incoraggiano con le loro parole: “*Non io, ma Dio*”, diceva **[[Carlo]]**.<br>E **[[Pier Giorgio]]**: “*Se avrai Dio per centro di ogni tua azione, allora arriverai fino alla fine*”.<br>Questa è la formula semplice, ma vincente, della loro santità.<br>Ed è pure la testimonianza che siamo chiamati a seguire, per gustare la vita fino in fondo e andare incontro al Signore nella festa del Cielo. `class: paragrafoNorm`


Piazza San Pietro, XXIII Domenica del Tempo Ordinario, 7 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-09-07_lxiv-ome-ftn1]: *Leggenda dei tre compagni*, cap. II: *Fonti Francescane*, 1401.

[^2025-09-07_lxiv-ome-ftn2]: *Confessiones*, II, 10, 18.

[^2025-09-07_lxiv-ome-ftn3]: Nicola Gori, *Al prezzo della vita*: “*L’Osservatore romano*”, 11 febbraio 2021.

[^2025-09-07_lxiv-ome-ftn4]: Irene Funghi, *I giovani assieme a Frassati: un compagno nei nostri cammini tortuosi*: “Avvenire”, 2 agosto 2025.

[^2025-09-07_lxiv-ome-ftn5]: Irene Funghi, *I giovani assieme a Frassati: un compagno nei nostri cammini tortuosi*: “Avvenire”, 2 agosto 2025.


