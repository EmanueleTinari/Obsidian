---
cssclasses: docVat
progr-doc: x
num-doc: x
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa nella Cattedrale di San Pancrazio (Albano), XVI Domenica del Tempo Ordinario, 20 luglio 2025
giorno-doc: 20
mese-doc: 7
anno-doc: 2025
data-doc: 2025-07-20
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Cattedrale_San_Pancrazio_XVI_Domenica_Tempo_Ordinario_20_luglio_2025
  - Documenti_pontifici
aliases:
  - Santa Messa nella Cattedrale di San Pancrazio (Albano), XVI Domenica del Tempo Ordinario, 20 luglio 2025
  - Omelia Santa Messa nella Cattedrale di San Pancrazio (Albano), XVI Domenica del Tempo Ordinario, 20 luglio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250720-omelia-albano.html)"
creato: 2025/09/19 07:47:30
modificato: 2025/10/06 23:13:58
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa nella Cattedrale di San Pancrazio (Albano), XVI Domenica del Tempo Ordinario, 20 luglio 2025


Cari fratelli e sorelle, `class: incipit`


sono molto contento di essere qui, oggi, a celebrare l’Eucaristia domenicale in questa bella Cattedrale.<br>Come sapete, dovevo arrivare il 12 maggio, però lo Spirito Santo ha fatto diversamente.<br>Ma sono davvero contento e, con questa fraternità, questa gioia cristiana, saluto tutti voi qui presenti, Sua Eminenza, il Vescovo della Diocesi, le Autorità presenti e tutti voi.<br><br>Nella liturgia odierna, la prima Lettura e il Vangelo ci parlano di ospitalità, di servizio e di ascolto (cfr. *<span class="BibleRef">[[Gn 18,1-10| Gen 18,1-10]]</span>*; *<span class="BibleRef">[[Lc 10,38-42|Lc 10,38-42]]</span>*).<br><br>Nel primo caso Dio visita Abramo nella persona di “tre uomini” che vengono alla sua tenda “nell’ora più calda del giorno” (cfr. *<span class="BibleRef">[[Gn 18,1-2| Gen 18,1-2]]</span>*).<br>Possiamo immaginare la scena: il sole cocente, la calma fissa del deserto, il caldo intenso e i tre sconosciuti che cercano riparo.<br>Abramo, seduto “all’ingresso della tenda”, è nella posizione di padrone di casa, ed è molto bello vedere come esercita il suo ruolo: riconosciuta nei visitatori la presenza di Dio, si alza, corre loro incontro, si prostra fino a terra, li prega di fermarsi.<br>Così tutta la scena si anima.<br>L’immobilità del pomeriggio si popola di gesti d’amore che coinvolgono non solo il Patriarca, ma anche Sara, sua moglie, e i servi.<br>Abramo non è più seduto, ma «***in piedi presso di loro sotto l’albero***» (*<span class="BibleRef">[[Gn 18,8|Gen 18,8]]</span>*), e lì Dio gli comunica la notizia più bella che potesse aspettarsi: «***Sara, tua moglie, avrà un figlio***» (*<span class="BibleRef">[[Gn 18,10|Gen 18,10]]</span>*).<br><br>La dinamica di questo incontro può farci riflettere: Dio sceglie la via dell’ospitalità per incontrare Sara e Abramo e dar loro l’annuncio della loro fecondità, che tanto desideravano e in cui ormai non speravano più.<br>Dopo tanti momenti di grazia in cui già li aveva visitati, torna a bussare alla loro porta, chiedendo accoglienza e fiducia.<br>E i due anziani coniugi rispondono positivamente, senza sapere ancora cosa succederà.<br>Riconoscono nei visitatori misteriosi la sua benedizione, la sua stessa presenza.<br>Gli offrono quello che hanno: il cibo, la compagnia, il servizio, l’ombra di un albero.<br>Ne ricevono la promessa di una vita nuova e di una discendenza.<br><br>Pur in circostanze diverse, anche il Vangelo ci parla dello stesso modo di agire di Dio.<br>Anche qui, infatti, Gesù si presenta come ospite a casa di Marta e Maria.<br>Non è uno sconosciuto: è a casa di amici e il clima è di festa.<br>Una delle sorelle lo accoglie con mille attenzioni, mentre l’altra lo ascolta seduta ai suoi piedi, con l’atteggiamento tipico del discepolo nei confronti del maestro.<br>Come sappiamo, alle lamentele della prima, che vorrebbe avere un po’ di aiuto nelle faccende pratiche, Gesù risponde invitandola ad apprezzare il valore dell’ascolto (cfr. *<span class="BibleRef">[[Lc 10,41-42|Lc 10,41-42]]</span>*).<br><br>Sarebbe però sbagliato vedere questi due atteggiamenti come contrapposti l’uno all’altro, come pure fare dei paragoni di merito tra le due donne.<br>Il servizio e l’ascolto, infatti, sono due dimensioni gemelle dell’accoglienza.<br><br>Prima di tutto nel nostro rapporto con Dio.<br>Se infatti è importante che viviamo la nostra fede nella concretezza dell’azione e nella fedeltà ai nostri doveri, a seconda dello stato e della vocazione di ciascuno, è però pure fondamentale che lo facciamo partendo dalla meditazione della Parola di Dio e dall’attenzione a ciò che lo Spirito Santo suggerisce al nostro cuore, riservando, a tale scopo, momenti di silenzio, momenti di preghiera, tempi in cui, facendo tacere rumori e distrazioni, ci raccogliamo davanti a Lui e facciamo unità in noi stessi.<br>È questa una dimensione della vita cristiana che oggi abbiamo particolarmente bisogno di recuperare, sia come valore personale e comunitario che come segno profetico per i nostri tempi: dare spazio al silenzio, all’ascolto del Padre che parla e «***vede nel segreto***» (*<span class="BibleRef">[[Mt 6,6|Mt 6,6]]</span>*).<br>A questo scopo i giorni estivi possono essere un momento provvidenziale in cui sperimentare quanto è bella e importante l’intimità con Dio, e quanto essa può aiutarci anche ad essere più aperti, più accoglienti gli uni verso gli altri.<br><br>Sono giorni in cui abbiamo più tempo libero, sia per raccoglierci e meditare, che per incontrarci, spostandoci e scambiandoci visite.<br>Approfittiamone per assaporare, venendo dal turbine di impegni e preoccupazioni, qualche momento di quiete, di raccoglimento, come pure per condividere, recandoci in qualche posto, la gioia di vederci – come per me, oggi, qui –, facciamone l’occasione per prenderci cura gli uni degli altri, per scambiarci esperienze, idee, per offrirci reciprocamente comprensione e consiglio: questo ci fa sentire amati, e tutti ne abbiamo bisogno.<br>Facciamolo con coraggio.<br>Promuoveremo, in questo modo, nella solidarietà, nella condivisione della fede e della vita, una cultura di pace, aiutando anche chi ci sta attorno a superare fratture, ostilità e a costruire comunione: tra le persone, tra i popoli, tra le religioni.<br><br>[[Scheda 266° papa - Francesco|Papa Francesco]] diceva che «*se vogliamo assaporare la vita con gioia, dobbiamo associare questi due atteggiamenti: da una parte, lo “stare ai piedi” di Gesù, per ascoltarlo mentre ci svela il segreto di ogni cosa; dall’altra, essere premurosi e pronti nell’ospitalità, quando Lui passa e bussa alla nostra porta, con il volto dell’amico che ha bisogno di un momento di ristoro e di fraternità*» (**[[Angelus, 21 luglio 2019]]**).<br>Diceva queste parole, tra l’altro, pochi mesi prima che scoppiasse la pandemia: e quanto ci ha insegnato, in questo senso, quella lunga e dura esperienza, che ancora ricordiamo.<br><br>Certo tutto ciò costa fatica.<br>Sia il servizio che l’ascolto non sono sempre facili: richiedono impegno, capacità di rinuncia.<br>Costa fatica, ad esempio, nell’ascolto e nel servizio, la fedeltà e l’amore con cui un papà e una mamma mandano avanti la loro famiglia, come pure costa fatica l’impegno con cui i figli, a casa e a scuola, corrispondono ai loro sforzi; costa fatica capirsi quando si hanno opinioni diverse, perdonarsi quando si sbaglia, prestarsi assistenza quando si è malati, sostegno quando si è tristi.<br>Ma è solo così, con questi sforzi, che nella vita si costruisce qualcosa di buono; è solo così che tra le persone nascono e crescono relazioni autentiche e forti, e che dal basso, dalla quotidianità, cresce, si diffonde e si sperimenta presente il Regno di Dio (cfr. *<span class="BibleRef">[[Lc 7,18-22|Lc 7,18-22]]</span>*).<br><br>**Sant’Agostino**, in uno dei suoi discorsi, riflettendo sull’episodio di Marta e Maria, commentava: «*in queste due donne sono simboleggiate due vite: la presente e la futura; l’una vissuta nella fatica e l’altra nel riposo; l’una travagliata, l’altra beata; l’una temporanea, l’altra eterna*» (*Sermo 104*, 4).<br>E pensando al lavoro di Marta **Agostino** diceva: «*Chi mai è esente da questo servizio di prendersi cura degli altri? Chi mai può riprendere fiato da queste incombenze? Cerchiamo di compierle in modo irreprensibile e con carità* [...]*. Passerà la fatica e arriverà il riposo; ma si arriverà al riposo unicamente attraverso la fatica. Passerà la nave e arriverà nella patria; ma alla patria non si arriverà se non per mezzo della nave*» (*Sermo 104*, 6-7).<br><br>Abramo, Marta e Maria, oggi, ci ricordano proprio questo: che ascolto e servizio sono due atteggiamenti complementari con cui aprirci, nella vita, alla presenza benedicente del Signore.<br>Il loro esempio ci invita a conciliare, nelle nostre giornate, contemplazione e azione, riposo e fatica, silenzio e operosità, con sapienza ed equilibrio, tenendo sempre come metro di giudizio la carità di Gesù, come luce la sua Parola e come sorgente di forza la sua grazia, che ci sostiene oltre le nostre stesse possibilità (cfr. *<span class="BibleRef">[[Fil 4,13|Fil 4,13]]</span>*). `class: paragrafoNorm`

###### Parole a braccio pronunciate dal Santo Padre [[Scheda 267° papa - Leone XIV|Leone XIV]] al termine della Santa Messa nella Cattedrale di Albano, prima della Benedizione, mentre fa dono di una casula a S.E.R. Monsignor Vincenzo Viva, Vescovo della Diocesi.


A Sua Eccellenza presentiamo questo dono, espressione della nostra vicinanza alla sua Chiesa Diocesana, con il desiderio che la Benedizione del Signore sempre vi accompagni.<br>Grazie per il Suo servizio e grazie al Suo Popolo. `class: paragrafoNorm`


Cattedrale di San Pancrazio (Albano), XVI Domenica del Tempo Ordinario, 20 luglio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


