---
cssclasses: docVat
progr-doc: 29805
num-doc: 33
autore-doc: "[[Scheda 267° papa - Leone XIV|Leone XIV]]"
tipo-doc: "[[Omelie|Omelia]]"
titolo-doc: Santa Messa per il Giubileo delle Famiglie, dei Bambini, dei Nonni e degli Anziani, VII Domenica di Pasqua, 1 giugno 2025
giorno-doc: 1
mese-doc: 6
anno-doc: 2025
data-doc: 2025-06-01
lingua-doc: Italiano
lingua-orig: Italiano
stato: false
tags:
  - Omelia
  - Leone_XIV
  - Omelia_Giubileo_Famiglie_Bambini_Nonni_e_Anziani
  - Documenti_pontifici
aliases:
  - Santa Messa per il Giubileo delle Famiglie, dei Bambini, dei Nonni e degli Anziani, VII Domenica di Pasqua, 1 giugno 2025
  - Omelia Santa Messa per il Giubileo delle Famiglie, dei Bambini, dei Nonni e degli Anziani, VII Domenica di Pasqua, 1 giugno 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/homilies/2025/documents/20250601-omelia-giubileo-famiglie.html)"
creato: 2025-09-19 07:44:20
modificato: 2025/10/07 00:11:50
---


***


Omelia `class: tipoDoc`


del sommo pontefice `class: tipoAut`


Leone XIV `class: nomeAut`


# Santa Messa per il Giubileo delle Famiglie, dei Bambini, dei Nonni e degli Anziani, VII Domenica di Pasqua, 1 giugno 2025


Il Vangelo appena proclamato ci mostra Gesù che, nell’ultima Cena, prega per noi (cfr. *<span class="BibleRef">[[Gv 17,20|Gv 17,20]]</span>*): il Verbo di Dio, fatto uomo, ormai vicino alla fine della sua vita terrena, pensa a noi, ai suoi fratelli, facendosi benedizione, supplica e lode al Padre, con la forza dello Spirito Santo.<br>E anche noi, mentre entriamo, pieni di stupore e di fiducia, nella preghiera di Gesù, veniamo coinvolti dal suo stesso amore in un progetto grande, che riguarda l’intera umanità.<br><br>Cristo domanda infatti che tutti siamo «***una sola cosa***» (*<span class="BibleRef">[[Gv 17,20|v. 21]]</span>*).<br>Si tratta del bene più grande che possa essere desiderato, perché questa unione universale realizza tra le creature l’eterna comunione d’amore in cui si identifica Dio stesso, come Padre che dà la vita, Figlio che la riceve e Spirito che la condivide.<br><br>Il Signore non vuole che noi, per unirci, ci sommiamo in una massa indistinta, come un blocco anonimo, ma desidera che siamo uno: «***Come tu, Padre, sei in me e io in te, siano anch’essi in noi una cosa sola***» (*<span class="BibleRef">[[Gv 17,20|v. 21]]</span>*).<br>L’unità, per la quale Gesù prega, è così una comunione fondata sull’amore stesso con cui Dio ama, dal quale vengono al mondo la vita e la salvezza.<br>E come tale è prima di tutto un dono, che Gesù viene a portare.<br>È dal suo cuore di uomo, infatti, che il Figlio di Dio si rivolge al Padre dicendo: «***Io in loro e tu in me, perché siano perfetti nell’unità e il mondo sappia che tu mi hai mandato e li hai amati come hai amato me***» (*<span class="BibleRef">[[Gv 17,20|v. 23]]</span>*).<br><br>Ascoltiamo ammirati queste parole: Gesù ci sta rivelando che Dio ci ama come ama sé stesso.<br>Il Padre non ama noi meno di quanto ami il suo Figlio Unigenito, cioè infinitamente.<br>Dio non ama meno, perché ama prima, ama per primo!<br>Lo testimonia Cristo stesso quando dice al Padre: «***Tu mi hai amato prima della creazione del mondo***» (*<span class="BibleRef">[[Gv 17,20|v. 24]]</span>*).<br>Ed è proprio così: nella sua misericordia, Dio da sempre vuole stringere a sé tutti gli uomini, ed è la sua vita, donata per noi in Cristo, che ci fa uno, che ci unisce tra noi.<br><br>Ascoltare oggi questo Vangelo, durante il **[[Giubileo delle Famiglie e dei Bambini, dei Nonni e degli Anziani]]**, ci riempie di gioia.<br><br>Carissimi, noi abbiamo ricevuto la vita prima di volerla.<br>Come insegnava [[Papi/Scheda 266° papa - Francesco I|Papa Francesco]], «*tutti gli uomini sono figli, ma nessuno di noi ha scelto di nascere*» (**[[Angelus, 1° gennaio 2025]]**).<br>Non solo.<br>Appena nati abbiamo avuto bisogno degli altri per vivere, da soli non ce l’avremmo fatta: è qualcun altro che ci ha salvato, prendendosi cura di noi, del nostro corpo come del nostro spirito.<br>Tutti noi viviamo, dunque, grazie a una relazione, cioè a un legame libero e liberante di umanità e di cura vicendevole.<br><br>È vero, a volte questa umanità viene tradita.<br>Ad esempio, ogni volta che s’invoca la libertà non per donare la vita, bensì per toglierla, non per soccorrere, ma per offendere.<br>Tuttavia, anche davanti al male, che contrappone e uccide, Gesù continua a pregare il Padre per noi, e la sua preghiera agisce come un balsamo sulle nostre ferite, diventando per tutti annuncio di perdono e di riconciliazione.<br>Tale preghiera del Signore dà senso pieno ai momenti luminosi del nostro volerci bene, come genitori, nonni, figli e figlie.<br>Ed è questo che vogliamo annunciare al mondo: siamo qui per essere “uno” come il Signore ci vuole “uno”, nelle nostre famiglie e là dove viviamo, lavoriamo e studiamo: diversi, eppure uno, tanti, eppure uno, sempre, in ogni circostanza e in ogni età della vita.<br><br>Carissimi, se ci amiamo così, sul fondamento di Cristo, che è «***l’alfa e l’omega***», «***il principio e la fine***» (cfr. *<span class="BibleRef">[[Ap 22,13|Ap 22,13]]</span>*), saremo segno di pace per tutti, nella società e nel mondo.<br>E non dimentichiamo: dalle famiglie viene generato il futuro dei popoli.<br><br>Negli ultimi decenni abbiamo ricevuto un segno che dà gioia e al tempo stesso fa riflettere: mi riferisco al fatto che sono stati proclamati Beati e Santi dei coniugi, e non separatamente, ma insieme, in quanto coppie di sposi.<br>Penso a **Louis e Zélie Martin**, i genitori di **Santa Teresa di Gesù Bambino**; come pure i **Beati Luigi e Maria Beltrame Quattrocchi**, la cui vita familiare si è svolta a Roma nel secolo scorso.<br>E non dimentichiamo **la famiglia polacca Ulma**: genitori e bambini uniti nell’amore e nel martirio.<br>Dicevo che si tratta di un segno che fa pensare.<br>Sì, additando come testimoni esemplari degli sposi, la Chiesa ci dice che il mondo di oggi ha bisogno dell’alleanza coniugale per conoscere e accogliere l’amore di Dio e superare, con la sua forza che unifica e riconcilia, le forze che disgregano le relazioni e le società.<br><br>Per questo, col cuore pieno di riconoscenza e di speranza, a voi sposi dico: il matrimonio non è un ideale, ma il canone del vero amore tra l’uomo e la donna: amore totale, fedele, fecondo (cfr. [[Scheda 262° papa - Paolo VI|San Paolo VI]], **[[Lettera Enciclica Humanae vitae, 9]]**).<br>Mentre vi trasforma in una carne sola, questo stesso amore vi rende capaci, a immagine di Dio, di donare la vita.<br><br>Perciò vi incoraggio ad essere, per i vostri figli, esempi di coerenza, comportandovi come volete che loro si comportino, educandoli alla libertà mediante l’obbedienza, cercando sempre in essi il bene e i mezzi per accrescerlo.<br>E voi, figli, siate grati ai vostri genitori: dire “grazie”, per il dono della vita e per tutto ciò che con esso ci viene donato ogni giorno, è il primo modo di onorare il padre e la madre (cfr. *<span class="BibleRef">[[Es 20,12|Es 20,12]]</span>*).<br>Infine a voi, cari nonni e anziani, raccomando di vegliare su coloro che amate, con saggezza e compassione, con l’umiltà e la pazienza che gli anni insegnano.<br><br>In famiglia, la fede si trasmette insieme alla vita, di generazione in generazione: viene condivisa come il cibo della tavola e gli affetti del cuore.<br>Ciò la rende un luogo privilegiato in cui incontrare Gesù, che ci vuole bene e vuole il nostro bene, sempre.<br><br>E vorrei aggiungere un’ultima cosa.<br>La preghiera del Figlio di Dio, che ci infonde speranza lungo il cammino, ci ricorda anche che un giorno saremo tutti *uno unum* (cfr. **Sant’Agostino**, *Sermo super Ps. 127*): una cosa sola nell’unico Salvatore, abbracciati dall’amore eterno di Dio.<br>Non solo noi, ma anche i papà e le mamme, le nonne e i nonni, i fratelli, le sorelle e i figli che già ci hanno preceduto nella luce della sua Pasqua eterna, e che sentiamo presenti qui, insieme a noi, in questo momento di festa. `class: paragrafoNorm`


Piazza San Pietro, Domenica, 1 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


