---
cssclasses: docVat
progr-doc: 29777
num-doc: 5
autore-doc: "[[Scheda 267° papa - Leone XIV|Leone XIV]]"
tipo-doc: "[[Regina Cæli|Regina Cæli]]"
titolo-doc: Regina Cæli. Domenica, 11 maggio 2025
giorno-doc: 11
mese-doc: 5
anno-doc: 2025
data-doc: 2025-05-11
lingua-doc: Italiano
lingua-orig: Italiano
stato: false
tags:
  - Regina_Cæli
  - Leone_XIV
  - Regina_Cæli_Domenica_11_maggio_2025
  - Documenti_pontifici
aliases:
  - Domenica, 11 maggio 2025
  - Regina Cæli Domenica, 11 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250511-regina-caeli.html)"
creato: 2025/09/19 07:26:32
modificato: 2025/10/05 01:19:42
---


***


Regina Cæli `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 11 maggio 2025


Cari fratelli e sorelle, buona domenica! `class: incipit`


Considero un dono di Dio il fatto che la prima domenica del mio servizio come Vescovo di Roma sia quella del Buon Pastore, la quarta del tempo di Pasqua.<br>In questa domenica sempre si proclama nella Messa il Vangelo di Giovanni al capitolo decimo, in cui Gesù si rivela come il Pastore vero, che conosce e ama le sue pecore e per loro dà la vita.<br><br>In questa domenica, da sessantadue anni, si celebra la **[[Giornata Mondiale di Preghiera per le Vocazioni]]**.<br>E inoltre oggi Roma ospita il Giubileo delle Bande musicali e degli Spettacoli popolari.<br>Saluto con affetto tutti questi pellegrini e li ringrazio perché con la loro musica e le loro rappresentazioni allietano la festa, la **[[festa di Cristo Buon Pastore]]**: sì, è Lui che guida la Chiesa con il suo Santo Spirito.<br><br>Gesù nel Vangelo afferma di *conoscere* le sue pecore, e che esse *ascoltano* la sua voce e lo *seguono* (cfr. *<span class="BibleRef">[[Gv 10,27|Gv 10,27]]</span>*).<br>In effetti, come insegna il Papa **San Gregorio Magno**, le persone «*corrispondono all’amore di chi le ama*» (*Omelia* 14, 3-6).<br><br>Oggi, dunque, fratelli e sorelle, ho la gioia di pregare con voi e con tutto il Popolo di Dio per le vocazioni, specialmente per quelle al sacerdozio e alla vita religiosa.<br>La Chiesa ne ha tanto bisogno.<br>Ed è importante che i giovani e le giovani trovino, nelle nostre comunità, *accoglienza*, *ascolto*, *incoraggiamento* nel loro cammino vocazionale, e che possano contare su modelli credibili di dedizione generosa a Dio e ai fratelli.<br><br>Facciamo nostro l’invito che [[Papi/Scheda 266° papa - Francesco I|Papa Francesco]] ci ha lasciato nel suo **[[Messaggio per la Giornata odierna]]**: l’invito ad accogliere e accompagnare i giovani.<br>E chiediamo al Padre celeste di essere gli uni per gli altri, ciascuno in base al proprio stato, pastori “***secondo il suo cuore***” (cfr. *<span class="BibleRef">[[Ger 3,15|Ger 3,15]]</span>*), capaci di aiutarci a vicenda a camminare nell’amore e nella verità.<br>E ai giovani dico: “Non abbiate paura! Accettate l’invito della Chiesa e di Cristo Signore!”<br><br>La Vergine Maria, la cui vita fu tutta una risposta alla chiamata del Signore, ci accompagni sempre nella sequela di Gesù. `class: paragrafoNorm`


###### Dopo il *Regina Caeli*


Fratelli e sorelle, `class: incipit`


l’immane tragedia della Seconda Guerra Mondiale, terminava 80 anni fa, l’8 maggio, dopo aver causato 60 milioni di vittime.<br>Nell’odierno scenario drammatico di una terza guerra mondiale a pezzi, come più volte ha affermato [[Papi/Scheda 266° papa - Francesco I|Papa Francesco]], mi rivolgo anch’io ai grandi del mondo, ripetendo l’appello sempre attuale: “Mai più la guerra!”.<br><br>Porto nel mio cuore le sofferenze dell’amato popolo ucraino.<br>Si faccia il possibile per giungere al più presto a una pace autentica, giusta e duratura.<br>Siano liberati tutti i prigionieri e i bambini possano tornare alle proprie famiglie.<br><br>Mi addolora profondamente quanto accade nella Striscia di Gaza.<br>Cessi immediatamente il fuoco.<br>Si presti soccorso umanitario alla stremata popolazione civile e siano liberati tutti gli ostaggi.<br><br>Ho accolto invece con soddisfazione l’annuncio del cessate il fuoco tra India e Pakistan, e auspico che attraverso i prossimi negoziati si possa presto giungere a un accordo durevole.<br><br>Ma quanti altri conflitti ci sono nel mondo.<br>Affido alla Regina della pace questo accorato appello perché sia lei a presentarlo al Signore Gesù per ottenerci il miracolo della pace.<br><br>Ed ora saluto con affetto tutti voi, romani e pellegrini di vari paesi.<br>Saluto i membri della British and Foreign Bible Society, il gruppo di medici da Granada (Spagna), i fedeli di Malta, Panama, Dallas (Texas), Valladolid, Torrelodones (Madrid), Montesilvano e Cinisi (Palermo).<br><br>Saluto i partecipanti alla manifestazione “*Scegliamo la vita*” e ai giovani della *Fraternità Santa Maria Immacolata e San Francesco di Assisi* di Reggio Emilia.<br><br>Oggi in Italia e in altri Paesi si celebra la festa della mamma.<br>Mando un caro saluto a tutte le mamme, con una preghiera per loro e per quelle che sono già in Cielo.<br><br>Buona festa a tutte le mamme!<br><br>Grazie a tutti voi.<br>Buona domenica a tutti! `class: paragrafoNorm`


Loggia Centrale della Basilica di San Pietro, Domenica, 11 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


