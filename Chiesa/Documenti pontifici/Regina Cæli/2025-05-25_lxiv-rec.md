---
cssclasses: docVat
progr-doc: 29793
num-doc: 21
autore-doc: "[[Scheda 267° papa - Leone XIV|Leone XIV]]"
tipo-doc: "[[Regina Cæli|Regina Cæli]]"
titolo-doc: Regina Cæli. Domenica, 25 maggio 2025
giorno-doc: 25
mese-doc: 5
anno-doc: 2025
data-doc: 2025-05-25
lingua-doc: Italiano
lingua-orig: Italiano
stato: false
tags:
  - Regina_Cæli
  - Leone_XIV
  - Regina_Cæli_Domenica_25_maggio_2025
  - Documenti_pontifici
aliases:
  - Domenica, 25 maggio 2025
  - Regina Cæli Domenica, 25 maggio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250525-regina-caeli.html)"
creato: 2025/09/19 07:26:32
modificato: 2025/10/05 01:09:35
---


***


Regina Cæli `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 25 maggio 2025


Cari fratelli e sorelle, buona domenica! `class: incipit`


Sono ancora all’inizio del mio ministero in mezzo a voi e desidero anzitutto ringraziarvi per l’affetto che mi state manifestando, mentre vi chiedo di sostenermi con la vostra preghiera e vicinanza.<br><br>In tutto ciò a cui il Signore ci chiama, nel percorso di vita così come nel cammino di fede, ci sentiamo a volte inadeguati.<br>Tuttavia, proprio il Vangelo di questa domenica (cfr. *<span class="BibleRef">[[Gv 14,23-29|Gv 14,23-29]]</span>*) ci dice che non dobbiamo guardare alle nostre forze, ma alla misericordia del Signore che ci ha scelti, certi che lo Spirito Santo ci guida e ci insegna ogni cosa.<br><br>Agli Apostoli che, alla vigilia della morte del Maestro, sono turbati e angosciati e si chiedono come potranno essere continuatori e testimoni del Regno di Dio, Gesù annuncia il dono dello Spirito Santo, con questa meravigliosa promessa: «***Se uno mi ama, osserverà la mia parola e il Padre mio lo amerà e noi verremo a lui e prenderemo dimora presso di lui***» (*<span class="BibleRef">[[Gv 14,23|v. 23]]</span>*).<br><br>Così, Gesù libera i discepoli da ogni angoscia e preoccupazione e può dire loro: «***Non sia turbato il vostro cuore e non abbia timore***» (*<span class="BibleRef">[[Gv 14,27|v. 27]]</span>*).<br>Se rimaniamo nel suo amore, infatti, Lui stesso prende dimora in noi, la nostra vita diventa tempio di Dio e questo amore ci illumina, si fa spazio nel nostro modo di pensare e nelle nostre scelte, fino a espandersi anche verso gli altri e irradiare tutte le situazioni della nostra esistenza.<br><br>Ecco, fratelli e sorelle, questo dimorare di Dio in noi è proprio il dono dello Spirito Santo, che ci prende per mano e ci fa sperimentare, anche nella vita quotidiana, la presenza e la vicinanza di Dio, rendendoci sua dimora.<br><br>È bello che, guardando alla nostra chiamata, alle realtà e alle persone che ci sono state affidate, agli impegni che portiamo avanti, al nostro servizio nella Chiesa, ciascuno di noi può dire con fiducia: anche se sono fragile, il Signore non si vergogna della mia umanità, anzi, viene a prendere dimora dentro di me.<br>Egli mi accompagna col suo Spirito, mi illumina e mi rende strumento del suo amore per gli altri, per la società e per il mondo.<br><br>Carissimi, sul fondamento di questa promessa, camminiamo nella gioia della fede, per essere tempio santo del Signore.<br>Impegniamoci a portare il suo amore ovunque, ricordandoci che ogni sorella e ogni fratello è dimora di Dio, e che la sua presenza si rivela specialmente nei piccoli, nei poveri e in coloro che soffrono, chiedendoci di essere cristiani attenti e compassionevoli.<br><br>E affidiamoci tutti all’intercessione di Maria Santissima.<br>Per l’opera dello Spirito, Lei è diventata “Dimora consacrata a Dio”.<br>Con Lei, anche noi possiamo sperimentare la gioia di accogliere il Signore ed essere segno e strumento del suo amore. `class: paragrafoNorm`


###### Dopo il *Regina Caeli*


Cari fratelli e sorelle! `class: incipit`


Ieri a Poznań (Polonia) è stato beatificato **Stanislao Kostka Streich**, sacerdote diocesano ucciso in odio alla fede nel 1938, perché la sua opera in favore dei poveri e degli operai infastidiva i seguaci dell’ideologia comunista.<br>Il suo esempio possa stimolare in particolare i sacerdoti a spendersi generosamente per il Vangelo e per i fratelli.<br><br>Sempre ieri, memoria liturgica della **[[Beata Vergine Maria Aiuto dei Cristiani]]**, si è celebrata la **[[Giornata di preghiera per la Chiesa in Cina]]**, istituita dal [[Scheda 265° papa - Benedetto XVI|Papa Benedetto XVI]].<br>Nelle chiese e nei santuari della Cina e in tutto il mondo si sono elevate preghiere a Dio come segno della sollecitudine e dell’affetto per i cattolici cinesi e della loro comunione con la Chiesa universale.<br>L’intercessione di Maria Santissima ottenga a loro e a noi la grazia di essere testimoni forti e gioiosi del Vangelo, anche in mezzo alle prove, per promuovere sempre la pace e l’armonia.<br><br>Con questi sentimenti la nostra preghiera abbraccia tutti i popoli che soffrono a causa della guerra; invochiamo coraggio e perseveranza per quanti sono impegnati nel dialogo e nella ricerca sincera della pace.<br><br>Dieci anni fa [[Papi/Scheda 266° papa - Francesco I|Papa Francesco]] firmava l’*[[Documenti pontifici/Encicliche/2015-05-24_fi-enc-las|Enciclica Laudato si’]]*, dedicata alla cura della casa comune.<br>Essa ha avuto una straordinaria diffusione, ispirando innumerevoli iniziative e insegnando a tutti ad ascoltare il duplice grido della Terra e dei poveri.<br>Saluto e incoraggio il movimento *Laudato si’ * e tutti coloro che portano avanti questo impegno.<br><br>Saluto tutti voi provenienti dall’Italia e da tante parti del mondo, in particolare i pellegrini di Valencia e quelli polacchi, con una benedizione per quanti in Polonia partecipano al grande pellegrinaggio al Santuario mariano di Piekary Śląskie.<br>Saluto i fedeli di Pescara, Sortino, Paternò, Caltagirone, Massarosa Nord, Malnate, Palagonia e Cerello, e quelli della parrocchia dei Sacri Cuori di Gesù e Maria in Roma.<br>Saluto con affetto i ragazzi della Cresima dell’Arcidiocesi di Genova, i cresimandi di San Teodoro, in diocesi di Tempio-Ampurias, i ciclisti di Paderno Dugnano e i Bersaglieri di Palermo.<br><br>A tutti auguro una buona domenica! `class: paragrafoNorm`


Piazza San Pietro, Domenica, 25 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


