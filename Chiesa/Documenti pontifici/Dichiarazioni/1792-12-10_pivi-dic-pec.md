---
cssclasses: docVat
progr-doc: 81
num-doc: 19
autore-doc: "[[Scheda 250° papa - Pio VI|Pio VI]]"
tipo-doc: "[[Dichiarazioni|Dichiarazione]]"
titolo-doc: Perpensis circumstantiis
giorno-doc: 10
mese-doc: 12
anno-doc: 1792
data-doc: 1792-12-10
lingua-doc: Italiano
lingua-orig: Latino
stato: false
tags:
  - Dichiarazione
  - Pio_VI
  - Perpensis_circumstantiis
  - Documenti_pontifici
aliases:
  - Perpensis circumstantiis
  - Dichiarazione Perpensis circumstantiis
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/pius-vi/it/documents/dichiarazione-perpensis-circumstantiis-10-dicembre-1792.html)"
creato: 2025/10/26 23:08:46
modificato: 2025/10/26 23:25:18
---


***


Dichiarazione `class: tipoDoc`


del sommo pontefice `class: tipoAut`


Pio VI `class: nomeAut`


# Perpensis circumstantiis


*Le gravi calamità che colpiscono la Francia inducono il Pontefice ad ampliare e a prorogare di un anno le facoltà concesse agli Arcivescovi ed ai Vescovi di assolvere i preti «giurati» o «intrusi» che, pentiti, chiedono di rientrare nella Chiesa Cattolica.* `class: paragrafoNorm`


Il Papa Pio VI.<br>agli Arcivescovi, ai Vescovi e agli Amministratori delle Diocesi del regno di Francia. `class: incipit`


###### 1.

Considerate le circostanze e la situazione del regno di Francia, che peggiorano sempre più; tenuto conto della fuga e dell’assenza sia di Arcivescovi, Vescovi, Vicari e di altri Amministratori delle Diocesi, sia di ecclesiastici delle singole diocesi, la Santità di Nostro Signore, avendo visto e riconosciuto vano e senza effetto l’uso delle facoltà di assolvere gli ecclesiastici «giurati» e «intrusi» concesse ai predetti Arcivescovi, Vescovi e Amministratori delle Diocesi della Francia con il duplice indulto del 19 marzo e del 13 giugno 1792; vista la necessità di ricorrere ad una moderazione della precedente legge relativa all’indulto che vietava di usare tale facoltà «*fuori dei confini della propria Diocesi e nei luoghi non soggetti al potere del Re cristianissimo*», in forza del presente indulto concede ai predetti Arcivescovi, Vescovi e Amministratori delle Diocesi la facoltà di assolvere direttamente essi stessi, o tramite altri da loro delegati, i singoli preti diocesani «giurati» o «intrusi», anche se sono residenti in altre Diocesi non soggette alla giurisdizione del Re cristianissimo.<br><br>Sua Santità però intende che nella concessione delle assoluzioni si osservino le condizioni poste negli indulti succitati. Vuole inoltre che la delega per le assoluzioni sia data a un confessore approvato dall’Ordinario del luogo dove risiedono coloro che, pentiti, chiedono l’assoluzione. E siccome questa facoltà in favore dei preti «giurati» o «intrusi», e le altre facoltà che furono concesse ai predetti Arcivescovi, Vescovi e Amministratori di Diocesi, e gli altri indulti pontifici, furono concessi per un anno e stanno per scadere, un po’ prima e un po’ dopo, Sua Santità, sempre in forza del presente indulto, proroga per un anno questa facoltà e tutte quelle comprese nei precedenti indulti, dal giorno della loro scadenza, se continuerà ancora la calamità di questi tempi. `class: paragrafoNorm`


Dato dal Vaticano, il 10 dicembre 1792. `class: dataLuogo`


Pius VI `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


