---
cssclasses: docVat
progr-doc: 29909
num-doc: 137
autore-doc: "[[Scheda 267° papa - Leone XIV|Leone XIV]]"
tipo-doc: "[[Udienze|Udienza]]"
titolo-doc: Udienza Generale di Mercoledì, 20 agosto 2025
giorno-doc: 20
mese-doc: 8
anno-doc: 2025
data-doc: 2025-08-20
lingua-doc: Italiano
lingua-orig: Italiano
stato: false
tags: [Udienza, Udienza_Generale, Leone_XIV, Udienza_Mercoledì_20_agosto_2025, Documenti_pontifici]
aliases: [Udienza Generale Mercoledì 20 agosto 2025]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/audiences/2025/documents/20250820-udienza-generale.html)"
creato: 2025/09/19 08:00:18
modificato: 2025/11/10 11:38:44
---


***


Udienza Generale `class: tipoDoc`


del sommo pontefice `class: tipoAut`


Leone XIV `class: nomeAut`


# di Mercoledì, 20 agosto 2025


### Ciclo di Catechesi – Giubileo 2025. Gesù Cristo nostra speranza. III. La Pasqua di Gesù. 3. Il perdono. «Li amò sino alla fine» (*<span class="BibleRef">[[Gv 13,2|Gv 13,2]]</span>*)


Cari fratelli e sorelle, `class: incipit`


oggi ci soffermiamo su uno dei gesti più sconvolgenti e luminosi del Vangelo: il momento in cui Gesù, durante l’ultima cena, porge il boccone a colui che sta per tradirlo.<br>Non è solo un gesto di condivisione, è molto di più: è l’ultimo tentativo dell’amore di non arrendersi.<br><br>**San Giovanni**, con la sua profonda sensibilità spirituale, ci racconta così quell’istante: «***Durante la cena, quando il diavolo aveva già messo in cuore a Giuda, figlio di Simone Iscariota, di tradirlo*** [...] ***Gesù, sapendo che era venuta la sua ora*** [...] ***li amò fino alla fine***» (*<span class="BibleRef">[[Gv 13,1-2|Gv 13,1-2]]</span>*).<br>Amare fino alla fine: ecco la chiave per comprendere il cuore di Cristo.<br>Un amore che non si arresta davanti al rifiuto, alla delusione, neppure all’ingratitudine.<br><br>Gesù conosce l’ora, ma non la subisce: la sceglie.<br>È Lui che riconosce il momento in cui il suo amore dovrà passare attraverso la ferita più dolorosa, quella del tradimento.<br>E invece di ritrarsi, di accusare, di difendersi... continua ad amare: lava i piedi, intinge il pane e lo porge.<br><br>«***È colui per il quale intingerò il boccone e glielo darò***» (*<span class="BibleRef">[[Gv 13,26|Gv 13,26]]</span>*).<br>Con questo gesto semplice e umile, Gesù porta avanti e a fondo il suo amore.<br>Non perché ignori ciò che accade, ma proprio perché vede con chiarezza.<br>Ha compreso che la libertà dell’altro, anche quando si smarrisce nel male, può ancora essere raggiunta dalla luce di un gesto mite.<br>Perché sa che il vero perdono non aspetta il pentimento, ma si offre per primo, come dono gratuito, ancor prima di essere accolto.<br><br>Giuda, purtroppo, non comprende.<br>Dopo il boccone – dice il Vangelo – «***Satana entrò in lui***» (*<span class="BibleRef">[[Gv 13,27|v. 27]]</span>*).<br>Questo passaggio ci colpisce: come se il male, fino a quel momento nascosto, si manifestasse dopo che l’amore ha mostrato il suo volto più disarmato.<br>E proprio per questo, fratelli e sorelle, quel boccone è la nostra salvezza: perché ci dice che Dio fa di tutto – proprio tutto – per raggiungerci, anche nell’ora in cui noi lo respingiamo.<br><br>È qui che il perdono si rivela in tutta la sua potenza e manifesta il volto concreto della speranza.<br>Non è dimenticanza, non è debolezza.<br>È la capacità di lasciare libero l’altro, pur amandolo fino alla fine.<br>L’amore di Gesù non nega la verità del dolore, ma non permette che il male sia l’ultima parola.<br>Questo è il mistero che Gesù compie per noi, al quale anche noi, a volte, siamo chiamati a partecipare.<br><br>Quante relazioni si spezzano, quante storie si complicano, quante parole non dette restano sospese.<br>Eppure, il Vangelo ci mostra che c’è sempre un modo per continuare ad amare, anche quando tutto sembra irrimediabilmente compromesso.<br>Perdonare non significa negare il male, ma impedirgli di generare altro male.<br>Non è dire che non è successo nulla, ma fare tutto il possibile perché non sia il rancore a decidere il futuro.<br><br>Quando Giuda esce dalla stanza, «***era notte***» (*<span class="BibleRef">[[Gv 13,30|v. 30]]</span>*).<br>Ma subito dopo Gesù dice: «***Ora il Figlio dell’uomo è stato glorificato***» (*<span class="BibleRef">[[Gv 13,31|v. 31]]</span>*).<br>La notte è ancora lì, ma una luce ha già cominciato a brillare.<br>E brilla perché Cristo rimane fedele fino alla fine, e così il suo amore è più forte dell’odio.<br><br>Cari fratelli e sorelle, anche noi viviamo notti dolorose e faticose.<br>Notti dell’anima, notti della delusione, notti in cui qualcuno ci ha ferito o tradito.<br>In quei momenti, la tentazione è chiuderci, proteggerci, restituire il colpo.<br>Ma il Signore ci mostra la speranza che esiste, esiste sempre un’altra via.<br>Ci insegna che si può offrire un boccone anche a chi ci volta le spalle.<br>Che si può rispondere con il silenzio della fiducia.<br>E che si può andare avanti con dignità, senza rinunciare all’amore.<br><br>Chiediamo oggi la grazia di saper perdonare, anche quando non ci sentiamo compresi, anche quando ci sentiamo abbandonati.<br>Perché è proprio in quelle ore che l’amore può giungere al suo vertice.<br>Come ci insegna Gesù, amare significa lasciare l’altro libero – anche di tradire – senza mai smettere di credere che persino quella libertà, ferita e smarrita, possa essere strappata all’inganno delle tenebre e riconsegnata alla luce del bene.<br><br>Quando la luce del perdono riesce a filtrare tra le crepe più profonde del cuore, capiamo che non è mai inutile.<br>Anche se l’altro non lo accoglie, anche se sembra vano, il perdono libera chi lo dona: scioglie il risentimento, restituisce pace, ci riconsegna a noi stessi.<br><br>Gesù, con il gesto semplice del pane offerto, mostra che ogni tradimento può diventare occasione di salvezza, se scelto come spazio per un amore più grande.<br>Non cede al male, ma lo vince con il bene, impedendogli di spegnere ciò che in noi è più vero: la capacità di amare. `class: paragrafoNorm`


### Saluti


*Je salue cordialement les pèlerins de langue française, en particulier les groupes de pèlerins venus du Burkina Faso, de Côte d’Ivoire, du Sénégal et de France.<br>Demandons aujourd'hui, à la ressemblance de Jésus, la grâce de savoir pardonner, même lorsque nous ne nous sentons pas compris, même lorsque nous nous sentons abandonnés.<br>C'est précisément dans ces moments-là que l'amour peut atteindre son sommet.<br>Que Dieu vous bénisse!*<br><br>[Saluto cordialmente i pellegrini di lingua francese, in particolare i gruppi provenienti dal Burkina Faso, dalla Costa d'Avorio, dal Senegal e dalla Francia.<br>Chiediamo oggi, a somiglianza di Gesù, la grazia di saper perdonare, anche quando non ci sentiamo compresi, anche quando ci sentiamo abbandonati.<br>È proprio in questi momenti che l'amore può raggiungere il suo apice.<br>Dio vi benedica!]<br><br>*I greet all the English-speaking pilgrims and visitors taking part in today’s Audience, particularly the groups from England, Finland, Malta, Senegal, Australia, Japan, South Korea, Vietnam and the United States of America.<br>I pray that this Jubilee of Hope will be a time of healing and spiritual renewal for all men and women everywhere.<br>Upon you and your families, I invoke God’s strength, love and peace.<br>God bless you.*<br><br>*Liebe Brüder und Schwestern deutscher Sprache, bitten wir in dem Bewusstsein, dass wir alle immer wieder der Vergebung Gottes und unserer Mitmenschen bedürfen, um die Gnade, vergeben zu können.<br>Durch die Vergebung durchbricht die Liebe den Teufelskreis der Vergeltung und schenkt unseren Herzen Freiheit und Frieden.<br>Ich wünsche euch, dass ihr diese wunderbare Erfahrung oft machen dürft!*<br><br>[Cari fratelli e sorelle di lingua tedesca, chiediamo la grazia di saper perdonare, nella consapevolezza che tutti abbiamo sempre di nuovo bisogno del perdono di Dio e degli altri.<br>Attraverso il perdono, l’amore spezza il circolo vizioso della vendetta e dona ai nostri cuori libertà e pace.<br>Vi auguro di poter vivere spesso questa meravigliosa esperienza!]<br><br>*Saludo cordialmente a los peregrinos de lengua española.<br>Saludo a las monjas benedictinas del Monasterio Nuestra Señora de la Expectación, de Cuenca.<br>Pidamos al Señor la gracia de saber amar y perdonar a la medida de su Corazón.<br>Que no cedamos al mal ni al resentimiento, sino que abramos nuestros corazones a la salvación que Él nos ofrece.<br>Que Dios los bendiga.<br>Muchas gracias.*<br><br>*我向讲中文的人们致以亲切的问候。亲爱的弟兄姐妹，你们要忠于天主，从而向邻人见证祂的爱与美善。我降福大家！*<br><br>[Rivolgo il mio cordiale saluto alle persone di lingua cinese.<br>Cari fratelli e sorelle, siate fedeli a Dio per testimoniare al prossimo il suo amore e la sua bontà.<br>A tutti la mia benedizione!]<br><br>*Queridos fiéis de língua portuguesa: sede bem-vindos!<br>Saúdo de modo especial os peregrinos vindos de Portugal e do Brasil, bem como os membros da Associação de Professores Católicos de Santiago, em Cabo Verde.<br>A vossa presença em Roma, neste ano jubilar, faz com que possais passar pela Porta Santa, aproximando-vos ainda mais de Cristo, de quem obtemos o perdão para o partilhar com todos.<br>Sem perdão nunca haverá paz!<br>O Senhor vos abenço!*<br><br>[Cari fedeli di lingua portoghese: benvenuti!<br>Un saluto particolare ai pellegrini arrivati dal Portogallo e dal Brasile e ai membri dell’Associazione dei professori cattolici di Santiago, in Capo Verde.<br>La vostra presenza a Roma, in quest’anno giubilare, vi permette di varcare la Porta Santa, avvicinandovi ancora di più a Cristo, da cui attingiamo il perdono per condividerlo con tutti.<br>Senza il perdono non ci sarà mai la pace!<br>Il Signore vi benedica.]<br><br>*أُحيِّي المُؤمِنِينَ النَّاطِقِينَ باللُغَةِ العَرَبِيَّة.<br>المسيحيُّ مَدعُوٌّ إلى أنْ يُحِبَّ ويَغفِرَ على مِثالِ المسيح، لكي يَتَحَرَّرَ قَلبُهُ مِن كلِّ ضَغِينَةٍ وكراهية، ويَصيرَ رسولَ سلامٍ في العالم.<br>بارَكَكُم الرَّبُّ جَميعًا وَحَماكُم دائِمًا مِن كلِّ شَرّ!*<br><br>[Saluto i fedeli di lingua araba.<br>Il cristiano è chiamato ad amare e perdonare sull’esempio di Cristo, affinché il suo cuore si liberi da ogni risentimento e odio, diventando un messaggero di pace nel mondo.<br>Il Signore vi benedica tutti e vi protegga sempre da ogni male!]<br><br>*Serdecznie pozdrawiam Polaków obecnych w Rzymie, a także pielgrzymujących do Sanktuarium Matki Bożej na Jasnej Górze.<br>Proszę was, aby wśród waszych intencji, znalazły się błagania o dar pokoju – nieuzbrojonego i rozbrajającego – dla całego świata, zwłaszcza dla Ukrainy i Bliskiego Wschodu.<br>Z serca wam błogosławię.*<br><br>[Saluto cordialmente i polacchi presenti a Roma e quelli in pellegrinaggio al Santuario della Madonna di Jasna Góra.<br>Vi chiedo di includere nelle vostre intenzioni la supplica per il dono della pace – disarmata e disarmante – per tutto il mondo, in particolare per l'Ucraina e il Medio Oriente.<br>Vi benedico di cuore.] `class: paragrafoNorm`


### APPELLO<br>per la popolazione della Striscia di Gaza


Venerdì prossimo, 22 agosto, celebreremo la memoria della Beata Vergine Maria Regina.<br>Maria è Madre dei credenti qui sulla terra ed è invocata anche come Regina della pace.<br>Mentre la nostra terra continua ad essere ferita da guerre in Terra Santa, in Ucraina e in molte altre regioni del mondo, invito tutti i fedeli a vivere la giornata del 22 agosto in digiuno e in preghiera, supplicando il Signore che ci conceda pace e giustizia e che asciughi le lacrime di coloro che soffrono a causa dei conflitti armati in corso.<br><br>Maria, Regina della pace, interceda perché i popoli trovino la via della pace. `class: paragrafoNorm`


***


Rivolgo un cordiale benvenuto ai pellegrini di lingua italiana.<br>In particolare, saluto le Famiglie religiose presenti, che incoraggio a testimoniare con ardore apostolico i rispettivi carismi per il bene della Chiesa.<br><br>Saluto poi i gruppi parrocchiali, esortando ciascuno a rispondere con generosità all’invito del Signore ad essere gioiosi annunciatori del Vangelo di salvezza.<br><br>Il mio pensiero va infine ai giovani, agli ammalati e agli sposi novelli.<br>Oggi celebriamo la festa di san Bernardo di Chiaravalle, grande dottore della Chiesa ed eccelso cantore della Madonna.<br>È un uomo che ha suscitato attorno a sé la pace, mostrando come vivere il Vangelo.<br>Il suo esempio vi guidi nel vostro cammino di ogni giorno.<br><br>A tutti la mia benedizione! `class: paragrafoNorm`


### Saluto a braccio ai fedeli nel cortile del Petriano


Buongiorno a tutti, buenos días, grazie per la pazienza!<br>Facciamo la benedizione su tutti voi, i vostri cari, i familiari, i bambini, i malati e i più anziani.<br>Il Signore sia con voi.<br>Dio Padre Onnipotente benedica voi, vi accompagni sempre.<br><br>E la benedizione di Dio Onnipotente, Padre, Figlio, e Spirito Santo scenda su di voi e con voi rimanga sempre.<br>Amen.<br><br>Buona giornata!<br>Tanti auguri! `class: paragrafoNorm`


### Saluto a braccio nella Basilica di San Pietro


Buongiorno a tutti!<br>*Buenos días!*<br>*Good morning!*<br><br>Avete ascoltato la meditazione, la Catechesi questa mattina.<br><br>*Todos han escuchado esta reflexión sobre un momento —se podría decir— casi «doloroso» en la vida de Jesús, en el que nos enseña a perdonar, incluso antes de que el otro pida perdón.<br>El perdón es una señal muy grande de amor, de amor auténtico, especialmente del amor de Dios por todos nosotros.*<br><br>[Tutti hanno ascoltato questa riflessione di un momento quasi “doloroso” – si potrebbe dire – nella vita di Gesù, in cui ci insegna a perdonare, anche prima che l’altro chieda perdono.<br>Il perdono è un segnale molto grande dell’amore, dell’amore autentico, specialmente dell’amore di Dio per tutti noi.]<br><br>Chiediamo al Signore il suo perdono, impariamo a perdonarci gli uni gli altri.<br><br>*Let us all learn to pardon, because to pardon one another is to build a bridge of peace.<br>And we must pray for peace, which is so necessary in our world today, the peace that only Jesus Christ can give us.<br>Thank you for being here this morning, and thank you for your patience.<br>And we ask the Lord’s blessing upon all of you.*<br><br>[Impariamo tutti a perdonare, perché perdonarci gli uni gli altri è costruire un ponte di pace.<br>E dobbiamo pregare per la pace che è così necessaria nel nostro mondo oggi, una pace che solo Gesù Cristo ci può donare.<br>Grazie per essere stati qui stamattina, e grazie per la vostra pazienza.<br>E chiediamo la benedizione del Signore su ciascuno di noi.]<br><br>BENEDIZIONE `class: paragrafoNorm`


Aula Paolo VI, Mercoledì, 20 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


