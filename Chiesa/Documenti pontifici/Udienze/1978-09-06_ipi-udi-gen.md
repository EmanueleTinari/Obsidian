---
cssclasses: docVat
progr-doc: 5230
num-doc: 8
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Udienze|Udienza]]"
titolo-doc: Udienza Generale di Mercoledì, 6 settembre 1978
giorno-doc: 6
mese-doc: 9
anno-doc: 1978
data-doc: 1978-09-06
lingua-doc: Italiano
lingua-orig: Italiano
stato: false
tags: [Udienza_generale, Giovanni_Paolo_I, Udienza_Mercoledì_6_settembre_1978, Documenti_pontifici]
aliases: [Udienza Generale Mercoledì 6 settembre 1978]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/audiences/documents/hf_jp-i_aud_06091978.html)"
creato: 2025/09/17 15:22:44
modificato: 2025/11/10 11:01:33
---


***


Udienza generale `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# di Mercoledì, 6 settembre 1978


La grande virtù dell’umiltà `class: incipit`


Alla mia destra e alla mia sinistra ci sono Cardinali e Vescovi, miei fratelli nell’episcopato.<br>Io sono soltanto il loro fratello maggiore.<br>Il mio saluto affettuoso a loro e anche alle loro diocesi.<br><br>Giusto un mese fa, a Castelgandolfo, moriva [[Scheda 262° papa - Paolo VI|Paolo VI]], un grande Pontefice, che ha reso alla Chiesa, in 15 anni, servizi enormi.<br>Gli effetti si vedono in parte già adesso, ma io credo che si vedranno specialmente nel futuro.<br>Ogni mercoledì egli veniva qui e parlava alla gente.<br>Nel Sinodo 1977 parecchi vescovi hanno detto: «*I discorsi di* [[Scheda 262° papa - Paolo VI|Papa Paolo]] *del mercoledì sono una vera catechesi adatta al mondo moderno*».<br>Io cercherò di imitarlo, nella speranza di poter anch’io, in qualche maniera, aiutare la gente a diventare più buona.<br>Per esser buoni, però, bisogna essere a posto davanti a Dio, davanti al prossimo e davanti a noi stessi.<br>Davanti a Dio, la posizione giusta è quella di Abramo, che ha detto: «*Sono soltanto polvere e cenere davanti a te, o Signore!*».<br>Dobbiamo sentirci piccoli davanti a Dio.<br>Quando io dico: Signore io credo; non mi vergogno di sentirmi come un bambino davanti alla mamma; si crede alla mamma; io credo al Signore, a quello che Egli mi ha rivelato.<br>I comandamenti sono un po’ più difficili, qualche volta tanto difficili da osservare; ma Dio ce li ha dati non per capriccio, non per suo interesse, bensì unicamente per interesse nostro.<br>Uno, una volta, è andato a comperare un’automobile dal concessionario. Questi gli ha fatto un discorso: guardi che la macchina ha buone prestazioni, la tratti bene, sa? Benzina super nel serbatoio, e, per i giunti, olio, di quello fino. L’altro invece: Oh, no, per sua norma, io neanche l’odore della benzina posso sopportare, e neanche l’olio; nel serbatoio metterò spumante, che mi piace tanto e i giunti li ungerò con la marmellata. Faccia come crede; però non venga a lamentarsi, se finirà in un fosso, con la sua macchina!<br>Il Signore ha fatto qualcosa di simile con noi: ci ha dato questo corpo, animato da un’anima intelligente, una buona volontà.<br>Ha detto: questa macchina vale, ma trattala bene.<br><br>Ecco i comandamenti.<br>Onora il Padre e la Madre, non uccidere, non arrabbiarti, sii delicato, non dire bugie, non rubare...<br>Se fossimo capaci di osservare i comandamenti, andremmo meglio noi e andrebbe meglio anche il mondo.<br>Poi c’è il prossimo... ma il prossimo è a tre livelli: alcuni sono sopra di noi, alcuni sono al nostro livello, altri sono sotto.<br>Sopra ci sono i nostri genitori.<br>Il catechismo diceva: rispettarli, amarli, obbedirli.<br>Il Papa deve inculcare rispetto ed obbedienza dei figli per i genitori.<br>Mi dicono che qua ci sono i chierichetti di Malta.<br>Venga uno, per favore...<br>I chierichetti di Malta, che, per un mese, hanno fatto servizio in **San Pietro**.<br>Allora, tu come ti chiami?<br>– James!<br>– James.<br>E, senti, sei mai stato ammalato, tu?<br>– No.<br>– Ah, mai?<br>– No.<br>– Mai stato ammalato?<br>– No.<br>– Neanche una febbre?<br>– No.<br>– Oh, che fortunato!<br>Ma, quando un bambino è ammalato, chi è che gli porta un po’ di brodo, un po’ di medicina? Non è la mamma? Ecco. Dopo tu diventi grande, e la mamma diventa vecchia, e tu diventi un gran signore, e la mamma poverina sarà a letto ammalata. Ecco. E allora chi è che porterà alla mamma un po’ di latte e la medicina? Chi è?<br>– Io e i miei fratelli.<br>– Bravo!<br>Lui e i suoi fratelli, ha detto. E questo mi piace. Hai capito?<br><br>Ma non succede sempre.<br>Io, vescovo di Venezia, andavo qualche volta, nelle case di ricovero.<br>Una volta ho trovato un’ammalata, un’ anziana: «Come va Signora?»<br>– «Beh, da mangiare, bene! Caldo? Riscaldamento? Bene»<br>– «Allora è contenta Signora?»<br>– «No» – si è messa quasi a piangere.<br>«Ma perché piange?»<br>– «Mia nuora, mio figlio non vengono mai a trovarmi. Vorrei vedere i nipotini».<br>Non basta il caldo, il cibo, c’è un cuore; bisogna pensare anche al cuore dei nostri vecchi.<br>Il Signore ha detto che i genitori devono essere rispettati e amati, anche quando sono vecchi.<br>E oltre ai genitori c’è lo Stato, ci sono i Superiori.<br>Può il Papa raccomandare l’obbedienza?<br>Bossuet, che era un grande vescovo, ha scritto: «*Dove nessuno comanda tutti comandano. Dove tutti comandano, nessuno più comanda, ma il caos*».<br>Qualche volta si vede anche in questo mondo qualcosa del genere.<br>Quindi rispettiamo quelli che sono superiori.<br>Poi ci sono i nostri eguali.<br>E qui, di solito, ci sono due virtù da osservare: la giustizia, la carità.<br>Ma la carità è l’anima della giustizia.<br>Bisogna voler bene al prossimo, il Signore ce l’ha raccomandato tanto.<br>Io raccomando sempre non solo le grandi carità, ma le piccole carità.<br>Ho letto in un libro, scritto da Carnegie, americano, intitolato «l’arte di far gli amici», questo piccolo episodio: una signora aveva quattro uomini in casa: il marito, un fratello, due figli grandi. Lei sola doveva fare le spese, lei la biancheria e stirare, lei la cucina, lei tutto. Una domenica vengono a casa. La tavola è preparata per il pranzo, ma sul piatto c’è solo un pugnetto di fieno. Oh! Gli altri protestano e dicono: cosa, fieno! e lei dice «*no, è tutto preparato. Lasciate che vi dica: cambio i cibi, vi tengo puliti, faccio di tutto. Mai, mai una volta che abbiate detto: ci hai preparato un bel pranzetto. Ma dite qualche cosa! Non sono di sasso. Si lavora più volentieri, quando si è riconosciuti. Sono le piccole carità. In casa nostra abbiamo tutti qualcuno, che aspetta un complimento*».<br>Ci sono i più piccoli di noi, ci sono i bambini, i malati, perfino i peccatori.<br>Io sono stato molto vicino, come vescovo, anche a quelli che non credono in Dio.<br>Mi son fatto l’idea che essi combattono, spesso, non Dio, ma l’idea sbagliata che essi hanno di Dio.<br>Quanta misericordia bisogna avere!<br>E anche quelli che sbagliano...<br>Bisogna veramente essere a posto con noi stessi.<br>Mi limito a raccomandare una virtù, tanto cara al Signore: ha detto: *imparate da me che sono mite e umile di cuore*.<br>Io rischio di dire uno sproposito, ma lo dico: il Signore tanto ama l’umiltà che, a volte, permette dei peccati gravi.<br>Perché?<br>Perché quelli che li hanno commessi, questi peccati, dopo, pentiti, restino umili.<br>Non vien voglia di credersi dei mezzi santi, dei mezzi angeli, quando si sa di aver commesso delle mancanze gravi.<br>Il Signore ha tanto raccomandato: siate umili.<br>Anche se avete fatto delle grandi cose, dite: siamo servi inutili.<br>Invece la tendenza, in noi tutti, è piuttosto al contrario: mettersi in mostra.<br>Bassi, bassi: è la virtù cristiana che riguarda noi stessi. `class: paragrafoNorm`


Alle coppie di sposi novelli `class: incipit`


La presenza di sposi novelli commuove particolarmente, perché la famiglia è una grande cosa.<br>Io una volta ho scritto un articolo sul giornale e mi sono permesso di scherzare, citando Montaigne, uno scrittore francese, il quale diceva: «*Il matrimonio è come una gabbia: quelli che son fuori, fanno di tutto per entrare, quelli che son dentro fan di tutto per uscire*».<br>No no no.<br>Però, però alcuni giorni dopo mi è capitata una lettera di un vecchio Provveditore agli studi, che aveva scritto libri e mi ha rimproverato dicendo: «*Eccellenza, ha fatto male a citare Montaigne, io e mia moglie ci siamo uniti da 60 anni ed ogni giorno è come il primo giorno*».<br>Anzi, mi ha citato un altro poeta francese, in francese, ma io lo dico in italiano: *ti amo ogni giorno di più: oggi molto più di ieri, ma molto meno di domani*.<br>E faccio l’augurio che, a voi, succeda la stessa cosa. `class: paragrafoNorm`


Ai partecipanti al VII Convegno Internazionale organizzato dalla Società Internazionale dei Trapianti `class: incipit`


***[Qui un tratto del discorso viene fatto in lingua francese]***. `class: paragrafoNorm`


Adesso, se permettete, vorrei invitarvi ad unirvi alle mie preghiere, per una intenzione che mi sta molto a cuore.<br>Voi avete saputo dalla stampa, dalla televisione, che, oggi, a Camp David, negli Stati Uniti, comincia una importante riunione tra i governanti di Egitto, Israele e Stati Uniti, per trovare una soluzione al conflitto del Medio Oriente.<br>Questo conflitto, che da più di 30 anni si combatte sulla terra di Gesù, ha già causato tante vittime, tante sofferenze, sia fra gli arabi, sia fra gli israeliani, e come una brutta malattia ha contagiato i Paesi vicini.<br>Pensate al Libano, un Libano martire, sconvolto dalle ripercussioni di questa crisi.<br>Per questo, quindi, vorrei pregare, insieme, per la riuscita della riunione di Camp David: che queste conversazioni spianino la via ad una pace giusta e completa.<br>Giusta, cioè con soddisfazione di tutte le parti in conflitto.<br>Completa, senza lasciar irrisolta alcuna questione: il problema dei Palestinesi, la sicurezza d’Israele, la città Santa di Gerusalemme.<br>Preghiamo il Signore di illuminare i responsabili di tutti i popoli interessati, perché siano lungimiranti e coraggiosi nel prendere le decisioni che devono portare la serenità e la pace in Terra Santa ed in tutto il mondo d’Oriente. `class: paragrafoNorm`


San Pietro, Mercoledì 6 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


