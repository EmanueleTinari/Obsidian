---
cssclasses: docVat
progr-doc: 5234
num-doc: 11
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Udienze|Udienza]]"
titolo-doc: Udienza generale. Mercoledì, 13 settembre 1978
giorno-doc: 13
mese-doc: 9
anno-doc: 1978
data-doc: 1978-09-13
lingua-doc: Italiano
lingua-orig: Italiano
stato: false
tags:
  - Udienza
  - Udienza_Generale
  - Giovanni_Paolo_I
  - Udienza_generale_Mercoledì_13_settembre_1978
  - Documenti_pontifici
aliases:
  - Mercoledì, 13 settembre 1978
  - Udienza Generale Mercoledì, 13 settembre 1978
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/audiences/documents/hf_jp-i_aud_13091978.html)"
creato: 2025/09/17 15:22:41
modificato: 2025/10/04 16:37:09
---


***


Udienza generale `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Mercoledì, 13 settembre 1978


Vivere la fede `class: incipit`


Il mio primo saluto va ai miei confratelli vescovi, che vedo qui numerosi.<br><br>[[Scheda 261° papa - Giovanni XXIII|Papa Giovanni]], in una sua nota, che è stata anche stampata, ha detto: «Stavolta ho fatto il ritiro sulle sette lampade della santificazione».<br>Sette Virtù, voleva dire e cioè ***fede***, ***speranza***, ***carità***, ***prudenza***, ***giustizia***, ***fortezza***, ***temperanza***.<br>Chissà se lo Spirito Santo aiuta il povero Papa oggi ad illustrare almeno una di queste lampade, la prima: la *fede*.<br>Qui, a Roma, c’è stato un poeta, Trilussa, il quale ha cercato anche lui di parlare della fede.<br>In una certa sua poesia, ha detto:<br>«*Quella vecchietta ceca, che incontrai*<br>*la sera che mi spersi in mezzo ar bosco,*<br>*me disse: – se la strada nun la sai*<br>*te ciaccompagno io, che la conosco.*<br>*Se ciai la forza de venimme appresso*<br>*de tanto in tanto te darò na voce,*<br>*fino là in fonno, dove c’è un cipresso,*<br>*fino là in cima, dove c’è una croce.*<br>*Io risposi: Sarà... ma trovo strano*<br>*che me possa guidà chi nun ce vede...*<br>*La ceca, allora, me pijò la mano*<br>*e sospirò: – Cammina –. Era la fede*».<br>Come poesia, graziosa; come teologia, difettosa.<br>Difettosa perché quando si tratta di fede, il grande regista è Dio, perché Gesù ha detto: *nessuno viene a me se il Padre mio non lo attira*.<br>**San Paolo** non aveva la fede, anzi perseguitava i fedeli.<br>Dio lo aspetta sulla strada di Damasco: «*Paolo* – gli dice – *non sognarti neanche di impennarti, di tirar calci, come un cavallo imbizzarrito. Io sono quel Gesù che tu perseguiti. Ho disegni su di te. Bisogna che tu cambi!*».<br>Si è arreso, **Paolo**; ha cambiato, capovolgendo la propria vita.<br>Dopo alcuni anni scriverà ai Filippesi: «*Quella volta, sulla strada di Damasco, Dio mi ha ghermito; da allora io non faccio altro che correre dietro a Lui, per vedere se anche io sarò capace di ghermirlo, imitandolo, amandolo sempre più*».<br>Ecco che cosa è la fede: arrendersi a Dio, ma trasformando la propria vita.<br>Cosa non sempre facile.<br>**Agostino** ha raccontato il viaggio della sua fede; specialmente nelle ultime settimane è stato terribile; leggendo si sente la sua anima quasi rabbrividire e torcersi in conflitti interiori.<br>Di qua, Dio che lo chiama e insiste, e di là, le antiche abitudini, «*“vecchie amiche”* – scrive lui – *e mi tiravano dolcemente per il mio vestito di carne e mi dicevano: “Agostino, come?!, tu ci abbandoni? Guarda, che tu non potrai più far questo, non potrai più far quell’altro e per sempre!*”».<br>Difficile!<br>«*Mi trovavo* – dice – *nello stato di uno che è a letto, al mattino. Gli dicono: “Fuori, Agostino, alzati!”. Io invece, dicevo: “Sì, ma più tardi, ancora un pochino!”. Finalmente il Signore mi ha dato uno strattone, sono andato fuori. Ecco, non bisogna dire: Sì, ma; sì, ma più tardi. Bisogna dire: Signore, sì! Subito! Questa è la fede. Rispondere con generosità al Signore. Ma chi è che dice questo sì? Chi è umile e si fida di Dio completamente!*».<br><br>Mia madre mi diceva quand’ero grandetto: da piccolo sei stato molto ammalato: ho dovuto portarti da un medico all’altro e vegliare notti intere; mi credi?<br>Come avrei potuto dire: mamma non ti credo?<br>Ma sì che credo, credo a quello che mi dici, ma credo specialmente a te.<br>E così è nella fede.<br>Non si tratta solo di credere alle cose che Dio ha rivelato ma a Lui, che merita la nostra fede, che ci ha tanto amato e tanto fatto per amore nostro.<br>Difficile è anche accettare qualche verità, perché le verità della fede son di due specie: alcune gradite, altre ostiche al nostro spirito.<br>Per esempio, è gradito sentire che Dio ha tanta tenerezza verso di noi, più tenerezza ancora di quella che ha una mamma verso i suoi figlioli, come dice Isaia.<br>Com’è gradito e congeniale.<br>C’è stato un grande vescovo francese, Dupanloup, che ai rettori dei seminari era solito dire: con i futuri sacerdoti, siate padri; siate madri.<br>È gradito.<br>Con altre verità, invece, si fa fatica.<br>Dio deve castigare; se proprio io resisto.<br>Egli mi corre dietro, mi supplica di convertirmi ed io dico: no!, quasi sono io a costringerlo a castigarmi.<br>Questo non è gradito.<br>Ma è verità di fede.<br>E c’è un’ultima difficoltà, la Chiesa.<br>**San Paolo** ha chiesto: *Chi sei Signore?* – *Sono quel Gesù che tu perseguiti*.<br><br>Una luce, un lampo ha attraversato la sua mente.<br>Io non perseguito Gesù, manco lo conosco: perseguito invece i cristiani.<br>Si vede che Gesù e i cristiani, Gesù e la Chiesa sono la stessa cosa: inscindibile, inseparabile.<br><br>Leggete **San Paolo**: «*Corpus Christi quod est Ecclesia*».<br>Cristo e Chiesa sono una sola cosa.<br>Cristo è il Capo, noi, Chiesa, siamo le sue membra.<br>Non è possibile aver la fede, e dire io credo in Gesù, accetto Gesù ma non accetto la Chiesa.<br>Bisogna accettare la Chiesa, quella che è, e come è questa Chiesa?<br>[[Scheda 261° papa - Giovanni XXIII|Papa Giovanni]] l’ha chiamata «*Mater et Magistra*».<br>Anche maestra.<br>**San Paolo** ha detto: «*Ognuno ci accetti come aiuti di Cristo ed economi e dispensatori dei suoi misteri*».<br><br>Quando il povero Papa, quando i vescovi, i sacerdoti propongono la dottrina, non fanno altro che aiutare Cristo.<br>Non è una dottrina nostra, è quella di Cristo; dobbiamo solo custodirla, e presentarla.<br>Io ero presente quando [[Scheda 261° papa - Giovanni XXIII|Papa Giovanni]] ha aperto il [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio]] l’11 ottobre 1962.<br>Ad un certo punto ha detto: Speriamo che con il [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio]], la Chiesa faccia un balzo avanti.<br>Tutti lo abbiamo sperato; però balzo avanti, su quale strada?<br>Lo ha detto subito: sulle verità certe ed immutabili.<br>Non ha neppur sognato [[Scheda 261° papa - Giovanni XXIII|Papa Giovanni]] che fossero le verità a camminare, ad andare avanti, e poi, un po’ alla volta, a cambiare.<br>Le verità sono quelle; noi dobbiamo camminare sulla strada di queste verità, capendo sempre di più, aggiornandoci, proponendole in una forma adatta ai nuovi tempi.<br>Anche [[Scheda 262° papa - Paolo VI|Papa Paolo]] aveva lo stesso pensiero.<br>La prima cosa che ha fatto, appena fatto Papa, fu di entrare nella Cappella privata della Casa Pontificia; lì in fondo [[Scheda 262° papa - Paolo VI|Papa Paolo]] ha fatto fare due mosaici: **San Pietro** e **San Paolo**: **San Pietro** che muore, **San Paolo** che muore; ma sotto **San Pietro** ci sono le parole di Gesù: *Pregherò per te, Pietro, perché non venga mai meno la tua fede*.<br>Sotto **San Paolo**, che riceve il colpo di spada: *ho consumato la mia corsa, ho conservato la fede*.<br>Voi sapete che nell’ultimo discorso del 29 giugno, [[Scheda 262° papa - Paolo VI|Paolo VI]] ha detto: dopo quindici anni di pontificato, posso ringraziare il Signore; ché ho difeso, ho conservato la fede.<br><br>E’ madre anche la Chiesa.<br>Se è continuatrice di Cristo e Cristo è buono: anche la Chiesa deve essere buona; buona verso tutti; ma se per caso, qualche volta ci fossero nella Chiesa dei cattivi?<br>Noi ce l’abbiamo, la mamma.<br>Se la mamma è malata, se mia madre per caso diventasse zoppa, io le voglio più bene ancora.<br>Lo stesso, nella Chiesa: se ci sono, e ci sono, dei difetti e delle mancanze, non deve mai venire meno il nostro affetto verso la Chiesa.<br>Ieri – e finisco – mi hanno mandato il numero di «Città Nuova»: ho visto che hanno riportato, registrandolo, un mio brevissimo discorso, con un episodio.<br>Un certo predicatore Mac Nabb, inglese, parlando ad Hyde Park, aveva parlato della Chiesa.<br>Finito, uno domanda la parola e dice: belle parole le sue. Però io conosco qualche prete cattolico, che non è stato coi poveri e si è fatto ricco. Conosco anche dei coniugi cattolici che hanno tradito la loro moglie; non mi piace questa Chiesa fatta di peccatori.<br>Il Padre ha detto: ha un po’ ragione, ma posso fare un’obiezione?<br>– Sentiamo<br>– Dice: scusa, ma sbaglio oppure il colletto della tua camicia è un po’ unto?<br>– Dice: sì, lo riconosco.<br>– Ma è unto, perché non hai adoperato il sapone, o perché hai adoperato il sapone e non è giovato a niente?<br>No, dice, non ho adoperato il sapone.<br>Ecco.<br>Anche la Chiesa cattolica ha del sapone straordinario: vangelo, sacramenti, preghiera.<br>Il vangelo letto e vissuto; i sacramenti celebrati nella dovuta maniera; la preghiera ben usata sarebbero un sapone meraviglioso capace di farci tutti santi.<br>Non siamo tutti santi, perché non abbiamo adoperato abbastanza questo sapone.<br>Vediamo di corrispondere alle speranze dei Papi, che hanno indetto e applicato il [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio]], [[Scheda 261° papa - Giovanni XXIII|Papa Giovanni]], [[Scheda 262° papa - Paolo VI|Papa Paolo]].<br>Cerchiamo di migliorare la Chiesa, diventando noi più buoni.<br>Ciascuno di noi e tutta la Chiesa potrebbe recitare la preghiera ch’io sono solito recitare: *Signore, prendimi come sono, con i miei difetti, con le mie mancanze, ma fammi diventare come tu mi desideri*.<br><br>Io devo dire una parola anche ai nostri cari ammalati, che vedo lì.<br>Lo sapete, Gesù ha detto: mi nascondo dietro a loro; quello che viene fatto a loro vien fatto a me.<br>Quindi nelle loro persone noi veneriamo il Signore stesso e auguriamo che il Signore sia loro vicino, li aiuti, e li sostenga.<br><br>A destra invece ci sono gli sposi novelli.<br>Hanno ricevuto un grande sacramento; facciamo voti che questo sacramento ricevuto sia veramente apportatore non solo di beni di questo mondo, ma più di grazie spirituali.<br>Nel secolo scorso c’era in Francia Federico Ozanam, grande professore; insegnava alla Sorbona, ma eloquente, ma bravissimo!<br>Suo amico era Lacordaire, il quale diceva: «E’ così bravo, è così buono, si farà prete, diventerà un vescovone, questo qui!».<br>No!<br>Ha incontrato una brava signorina, si sono sposati.<br>Lacordaire c’è rimasto male, e ha detto: «Povero Ozanam! E’ cascato anche lui nella trappola!».<br>Ma due anni dopo, Lacordaire venne a Roma, e fu ricevuto da [[Scheda 255° papa - Pio IX|Pio IX]].<br>«*Venga, Padre,* – dice – *venga. Io ho sempre sentito dire che Gesù ha istituito sette sacramenti: adesso viene Lei, mi cambia le carte in tavola; mi dice che ha istituito sei sacramenti, e una trappola! No, Padre, il matrimonio non è una trappola, è un grande sacramento!*».<br>Per questo facciamo di nuovo gli auguri a questi cari Sposi; che il Signore li benedica! `class: paragrafoNorm`


San Pietro, Mercoledì 13 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


