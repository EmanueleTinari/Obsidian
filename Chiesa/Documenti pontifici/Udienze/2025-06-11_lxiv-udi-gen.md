---
cssclasses: docVat
progr-doc: 29821
num-doc: 49
autore-doc: "[[Scheda 267° papa - Leone XIV|Leone XIV]]"
tipo-doc: "[[Udienze|Udienza]]"
titolo-doc: Udienza Generale di Mercoledì, 11 giugno 2025
giorno-doc: 11
mese-doc: 6
anno-doc: 2025
data-doc: 2025-06-11
lingua-doc: Italiano
lingua-orig: Italiano
stato: false
tags: [Udienza, Udienza_Generale, Leone_XIV, Udienza_Mercoledì_11_giugno_2025, Documenti_pontifici]
aliases:
  - Udienza Generale di Mercoledì, 11 giugno 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/audiences/2025/documents/20250611-udienza-generale.html)"
creato: 2025/09/19 07:58:25
modificato: 2025/11/10 09:02:25
---


***


Udienza Generale `class: tipoDoc`


del sommo pontefice `class: tipoAut`


Leone XIV `class: nomeAut`


# di Mercoledì, 11 giugno 2025


### Ciclo di Catechesi – Giubileo 2025. Gesù Cristo nostra speranza. II. La vita di Gesù. Le guarigioni. 9. Bartimeo. «Coraggio! Alzati, ti chiama!» (*<span class="BibleRef">[[Mc 10,49|Mc 10,49]]</span>*)


Cari fratelli e sorelle, `class: incipit`


con questa catechesi vorrei portare il nostro sguardo su un altro aspetto essenziale della vita di Gesù, cioè sulle sue *guarigioni*.<br>Per questo vi invito a mettere davanti al Cuore di Cristo le vostre parti più doloranti o fragili, quei luoghi della vostra vita dove vi sentite fermi e bloccati.<br>Chiediamo al Signore con fiducia di ascoltare il nostro grido e di guarirci!<br><br>Il personaggio che ci accompagna in questa riflessione ci aiuta a capire che non bisogna mai abbandonare la speranza, anche quando ci sentiamo perduti.<br>Si tratta di Bartimeo, un uomo cieco e mendicante, che Gesù incontrò a Gerico (cfr. *<span class="BibleRef">[[Mc 10,40-52|Mc 10,40-52]]</span>*).<br>Il luogo è significativo: Gesù sta andando a Gerusalemme, ma inizia il suo viaggio, per così dire, dagli “inferi” di Gerico, città che sta sotto il livello del mare.<br>Gesù, infatti, con la sua morte, è andato a riprendere quell’Adamo che è caduto in basso e che rappresenta ognuno di noi.<br><br>Bartimeo significa “figlio di Timeo”: descrive quell’uomo attraverso una relazione, eppure lui è drammaticamente solo.<br>Questo nome, però, potrebbe anche significare “figlio dell’onore” o “dell’ammirazione”, esattamente al contrario della situazione in cui si trova.[^2025-06-11_lxiv-udi-gen-ftn1]<br>E poiché il nome è così importante nella cultura ebraica, vuol dire che Bartimeo non riesce a vivere ciò che è chiamato a essere.<br><br>A differenza poi del grande movimento di gente che cammina dietro a Gesù, Bartimeo è fermo.<br>L’Evangelista dice che è seduto lungo la strada, dunque ha bisogno di qualcuno che lo rimetta in piedi e lo aiuti a riprendere il cammino.<br><br>Cosa possiamo fare quando ci troviamo in una situazione che sembra senza via d’uscita?<br>Bartimeo ci insegna a fare appello alle risorse che ci portiamo dentro e che fanno parte di noi.<br>Lui è un mendicante, sa chiedere, anzi, può gridare!<br>Se desideri veramente qualcosa, fai di tutto per poterlo raggiungere, anche quando gli altri ti rimproverano, ti umiliano e ti dicono di lasciar perdere.<br>Se lo desideri davvero, continua a gridare!<br><br>Il grido di Bartimeo, riportato dal Vangelo di Marco – «***Figlio di Davide, Gesù, abbi pietà di me!***» (*<span class="BibleRef">[[Mc 10,47|v. 47]]</span>*) – è diventato una preghiera assai nota nella tradizione orientale, che anche noi possiamo utilizzare: «Signore Gesù Cristo, Figlio di Dio, abbi pietà di me peccatore».<br><br>Bartimeo è cieco, ma paradossalmente vede meglio degli altri e riconosce chi è Gesù!<br>Davanti al suo grido, Gesù si ferma e lo fa chiamare (cfr. *<span class="BibleRef">[[Mc 10,49|v. 49]]</span>*), perché non c’è nessun grido che Dio non ascolti, anche quando non siamo consapevoli di rivolgerci a lui (cfr. *<span class="BibleRef">[[Es 2,23|Es 2,23]]</span>*).<br>Sembra strano che, davanti a un uomo cieco, Gesù non vada subito da lui; ma, se ci pensiamo, è il modo per riattivare la vita di Bartimeo: lo spinge a rialzarsi, si fida della sua possibilità di camminare.<br>Quell’uomo può rimettersi in piedi, può risorgere dalle sue situazioni di morte.<br>Ma per fare questo deve compiere un gesto molto significativo: deve buttare via il suo mantello (cfr. *<span class="BibleRef">[[Mc 10,50|v. 50]]</span>*)!<br><br>Per un mendicante, il mantello è tutto: è la sicurezza, è la casa, è la difesa che lo protegge.<br>Persino la legge tutelava il mantello del mendicante e imponeva di restituirlo alla sera, qualora fosse stato preso in pegno (cfr. *<span class="BibleRef">[[Es 22,25|Es 22,25]]</span>*).<br>Eppure, molte volte, quello che ci blocca sono proprio le nostre apparenti sicurezze, quello che ci siamo messi addosso per difenderci e che invece ci sta impedendo di camminare.<br>Per andare da Gesù e lasciarsi guarire, Bartimeo deve esporsi a Lui in tutta la sua vulnerabilità.<br>Questo è il passaggio fondamentale per ogni cammino di guarigione.<br><br>Anche la domanda che Gesù gli pone sembra strana: «***Che cosa vuoi che io faccia per te?***» (*<span class="BibleRef">[[Mc 10,51|v. 51]]</span>*).<br>Ma, in realtà, non è scontato che noi vogliamo guarire dalle nostre malattie, a volte preferiamo restare fermi per non assumerci responsabilità.<br>La risposta di Bartimeo è profonda: usa il verbo *anablepein*, che può significare “vedere di nuovo”, ma che potremmo tradurre anche con “alzare lo sguardo”.<br>Bartimeo, infatti, non vuole solo tornare a vedere, vuole ritrovare anche la sua dignità!<br>Per guardare in alto, occorre rialzare la testa.<br>A volte le persone sono bloccate perché la vita le ha umiliate e desiderano solo ritrovare il proprio valore.<br><br>Ciò che salva Bartimeo, e ciascuno di noi, è la fede.<br>Gesù ci guarisce perché possiamo diventare liberi.<br>Egli non invita Bartimeo a seguirlo, ma gli dice di andare, di rimettersi in cammino (cfr. *<span class="BibleRef">[[Mc 10,52|v. 52]]</span>*).<br>Marco però conclude il racconto riferendo che Bartimeo prese a seguire Gesù: ha scelto liberamente di seguire colui che è la Via!<br><br>Cari fratelli e sorelle, portiamo con fiducia davanti a Gesù le nostre malattie, e anche quelle dei nostri cari, portiamo il dolore di quanti si sentono persi e senza via d’uscita.<br>Gridiamo anche per loro, e siamo certi che il Signore ci ascolterà e si fermerà. `class: paragrafoNorm`


### Saluti


*Je salue cordialement les personnes de langue française, en particulier les pèlerins venus du Gabon, de Suisse, de la Réunion et de France.<br>Portons avec confiance devant Jésus nos épreuves, nos limites et nos faiblesses, ainsi que celles de nos proches.<br>Portons aussi la souffrance de ceux qui se sentent perdus et ne trouvent pas d’issue.<br>Crions aussi pour eux, et soyons certains que le Seigneur nous écoutera et se penchera sur nous.<br>Que Dieu vous bénisse avec vos familles.*<br><br>[Saluto cordialmente i fedeli di lingua francese, in particolare i pellegrini provenienti dal Gabon, dalla Svizzera, da La Riunione e dalla Francia.<br>Portiamo con fiducia davanti a Gesù le nostre prove, i nostri limiti e le nostre debolezze, così come quelli dei nostri cari.<br>Portiamo anche la sofferenza di coloro che si sentono persi e non trovano una via d'uscita.<br>Gridate anche per loro, e siate certi che il Signore vi ascolterà e si prenderà cura di voi.<br>Dio benedica voi e le vostre famiglie.]<br><br>*I extend a warm welcome to the English-speaking pilgrims and visitors taking part in today’s Audience, especially those coming from England, Scotland, Belgium, Cameroon, Zimbabwe, China, Indonesia, the Philippines, Singapore, Canada, United States of America.<br>As we prepare to celebrate the Solemnity of the Most Holy Trinity this coming Sunday, I invite you to make of your hearts a welcoming dwelling for the Father, Son and Holy Spirit.<br>God bless you all!*<br><br>*Liebe Brüder und Schwestern deutscher Sprache, ich lade euch ein, mit euren Krankheiten des Leibes wie auch der Seele zu Jesus zu kommen – mit demselben Vertrauen, mit dem Bartimäus betete: “Herr Jesus Christus, Sohn Gottes, hab Erbarmen mit mir Sünder.”*<br><br>[Cari fratelli e sorelle di lingua tedesca, vi invito a portare davanti a Gesù le vostre malattie, sia quelle del corpo che quelle dell’anima, con la stessa fiducia che ha ispirato la preghiera di Bartimeo: “Signore Gesù Cristo, Figlio di Dio, abbi pietà di me peccatore.”]<br><br>*Saludo cordialmente a los peregrinos de lengua española, en modo particular a los grupos provenientes de España, México, Ecuador y Venezuela.<br>Los invito a llevar con confianza ante Jesús nuestras enfermedades y las de nuestros seres queridos; a no ser indiferentes al dolor de los hermanos que se sienten perdidos y sin salida, sino a darles voz; seguros de que el Señor nos escuchará y actuará.<br>Pidamos a Dios, por intercesión de María Santísima, que nos conceda la gracia de seguir a Aquel que es el Camino, Jesucristo nuestro Señor.<br>Muchas gracias.*<br><br>*我向讲中文的人们致以亲切的问候。亲爱的弟兄姐妹们，愿你们在生活中体验到圣神的工作，从而散发出信仰的喜乐。我降福大家！*<br><br>[Rivolgo il mio cordiale saluto alle persone di lingua cinese.<br>Cari fratelli e sorelle, vi auguro di sperimentare nella vostra vita l’opera dello Spirito Santo, per irradiare la gioia della fede A tutti la mia benedizione!]<br><br>*Saúdo cordialmente aos peregrinos de língua portuguesa, de modo especial ao Coro dos antigos Orfeonistas da Universidade de Coimbra, aos fiéis do Ordinariado Militar do Brasil e aos vários grupos provenientes de Portugal e do Brasil.<br>Peçamos com fé ao Senhor que nos cure de nossas enfermidades.<br>Deus vos abençoe!*<br><br>[Saúdo cordialmente aos peregrinos de língua portuguesa, de modo especial ao Coro dos antigos Orfeonistas da Universidade de Coimbra, aos fiéis do Ordinariado Militar do Brasil e aos vários grupos provenientes de Portugal e do Brasil.<br>Peçamos com fé ao Senhor que nos cure de nossas enfermidades.<br>Deus vos abençoe!]<br><br>*أُحيِّي المُؤْمِنِينَ النَّاطِقِينَ باللُغَةِ العَرَبِيَّة.<br>أدعوكُم إلى أنْ تَقتَدُوا بِبَرطيماوُس الأعْمَى الَّذي عَرِفَ بإيمانِهِ أنَّ يسوعَ هو المُخَلِّصُ الحَقِيقيّ، فانفَتَحَتْ له أبوابُ الخَلاص.<br>بارَكَكُم الرَّبُّ جَميعًا وَحَماكُم دائِمًا مِنْ كُلِّ شَرّ!*<br><br>[Saluto i fedeli di lingua araba.<br>Vi invito a seguire l’esempio del cieco Bartimeo, che grazie alla sua fede capì che Gesù è il vero Salvatore e si aprirono per lui le porte della salvezza.<br>Il Signore vi benedica tutti e vi protegga sempre da ogni male!]<br><br>*Pozdrawiam serdecznie wszystkich Polaków.<br>W czerwcu celebrujecie nabożeństwo poświęcone Najświętszemu Sercu Pana Jezusa.<br>Zachęcam was, byście pielęgnowali tę tradycję, przedstawiając Sercu Chrystusa, które jest źródłem życia i świętości, wasze troski i nadzieje.<br>Ufnie proście Pana, aby pozwolił wam poznać swoje Serce i wysłuchał waszego wołania!<br>Wszystkim wam błogosławię.*<br><br>[Saluto cordialmente tutti i polacchi.<br>A giugno celebrate la pia devozione al Sacratissimo Cuore di Gesù.<br>Vi incoraggio a coltivare questa tradizione, affidando al Cuore di Cristo, fonte di vita e di santità, le vostre preoccupazioni e le vostre speranze.<br>Chiedete con fiducia al Signore che vi faccia conoscere il suo Cuore e ascolti il vostro grido!<br>A tutti la mia benedizione.] `class: paragrafoNorm`


### APPELLO


Desidero assicurare la mia preghiera per le vittime della tragedia avvenuta nella scuola di Graz.<br>Sono vicino alle famiglie, agli insegnanti, e ai compagni di scuola.<br>Il Signore accolga nella sua pace questi suoi figli. `class: paragrafoNorm`


***


Rivolgo un cordiale benvenuto ai pellegrini di lingua italiana.<br>In particolare, saluto il pellegrinaggio dei Dottori commercialisti ed Esperti contabili italiani e internazionali.<br>Voi svolgete un ruolo significativo nella gestione delle risorse finanziarie e nel supporto a imprese e singoli cittadini.<br>Vi incoraggio a realizzare la vostra opera con integrità e responsabilità, contribuendo al benessere della società e alla crescita economica in modo etico e giusto.<br><br>Saluto inoltre le Suore della Santa Croce di Menzingen, che celebrano il Capitolo Generale; le Suore di Carità di Nostra Signora del buono e perpetuo soccorso; i Fratelli Maristi delle Scuole; le Suore dell’Unione Internazionale Superiore Generali.<br>Possa questo incontro col Successore di Pietro esservi di stimolo a continuare con fervore nel vostro cammino di fede, così da realizzare comunità capaci di esprimere una incisiva testimonianza evangelica nel mondo di oggi.<br><br>Accolgo con affetto il Movimento per l’Etica, la Cultura e lo Sport, come pure i fedeli di Sant’Elpidio a Mare, San Ferdinando di Puglia e Moliterno.<br>Il Signore vi accompagni e vi renda discepoli coraggiosi al servizio del bene e del prossimo.<br><br>Il mio pensiero va infine ai giovani, agli ammalati e agli sposi novelli.<br>Domenica prossima celebreremo la solennità della Santissima Trinità.<br>Auguro che la contemplazione del mistero trinitario vi introduca sempre più nell'Amore divino, per compiere in ogni circostanza la volontà del Signore.<br><br>A tutti la mia benedizione! `class: paragrafoNorm`


Piazza San Pietro, Mercoledì, 11 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-06-11_lxiv-udi-gen-ftn1]: È l’interpretazione data anche da **Sant’Agostino** ne *Il consenso degli evangelisti*, 2, 65, 125: *PL* 34, 1138.


