---
cssclasses: docVat
progr-doc: 29928
num-doc: 156
autore-doc: "[[Scheda 267° papa - Leone XIV|Leone XIV]]"
tipo-doc: "[[Udienze|Udienza]]"
titolo-doc: Udienza Giubilare di Sabato, 6 settembre 2025
giorno-doc: 6
mese-doc: 9
anno-doc: 2025
data-doc: 2025-09-06
lingua-doc: Italiano
lingua-orig: Italiano
stato: false
tags: [Udienza, Udienza_Giubilare, Leone_XIV, Udienza_Sabato_6_settembre_2025, Documenti_pontifici]
aliases: [Udienza Giubilare Sabato 6 settembre 2025]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/audiences/2025/documents/20250906-udienza-giubilare.html)"
creato: 2025/09/19 08:01:16
modificato: 2025/11/10 11:38:38
---


***


Udienza Generale `class: tipoDoc`


del sommo pontefice `class: tipoAut`


Leone XIV `class: nomeAut`


# di Sabato 06 settembre 2025


### Catechesi. 4. Sperare è scavare. Elena imperatrice.



Cari fratelli e sorelle, buongiorno! `class: incipit`


Benvenuti a tutti voi pellegrini, giunti a Roma da tanti luoghi diversi.<br>In questa città ricca di storia noi possiamo venire confermati nella fede, nella carità e nella speranza.<br>Oggi ci soffermeremo su un particolare aspetto della speranza.<br><br>Vorrei cominciare con un ricordo: da bambini, mettere le mani nella terra aveva un fascino speciale.<br>Lo ricordiamo, e forse ancora lo osserviamo: ci fa bene osservare il gioco dei bambini!<br>Scavare nella terra, rompere la crosta dura del mondo e vedere che cosa c’è sotto…<br><br>Quello che Gesù descrive nella parabola del tesoro nel campo (cfr. *<span class="BibleRef">[[Mt 13,44|Mt 13,44]]</span>*) non è più un gioco da bambini, eppure la gioia della sorpresa è la stessa.<br>E il Signore ci dice: così è il Regno di Dio.<br>Anzi: così si trova il Regno di Dio.<br>La speranza si riaccende quando scaviamo e rompiamo la crosta della realtà, andiamo al di sotto della superficie.<br><br>Oggi vorrei ricordare con voi che, appena avuta la libertà di vivere da cristiani pubblicamente, i discepoli di Gesù cominciarono a scavare, in particolare nei luoghi della sua passione, morte e risurrezione.<br>La Tradizione d’Oriente e d’Occidente ricorda Flavia Giulia Elena, madre dell’imperatore Costantino, come l’anima di quelle ricerche.<br>Una donna che cerca.<br>Una donna che scava.<br>Il tesoro che accende la speranza è infatti la vita di Gesù: bisogna mettersi sulle sue tracce.<br><br>Quante altre cose avrebbe potuto fare un’imperatrice!<br>Quali luoghi nobili avrebbe potuto preferire alla periferica Gerusalemme.<br>Quanti piaceri e onori di corte.<br>Anche noi, sorelle e fratelli, ci possiamo adagiare nelle posizioni raggiunte e nelle ricchezze, più o meno grandi, che ci danno sicurezza.<br>Si perde così la gioia che avevamo da bambini, quel desiderio di scavare e di inventare che rende nuovo ogni giorno.<br>“Inventare” – sapete – in latino significa “trovare”.<br>La grande “invenzione” di Elena fu il ritrovamento della Santa Croce.<br>Ecco il tesoro nascosto per cui vendere tutto!<br>La Croce di Gesù è la scoperta più grande della vita, il valore che modifica tutti i valori.<br><br>Elena poté capirlo, forse, perché aveva portato a lungo la propria croce.<br>Non era nata a corte: si dice che fosse una locandiera di umili origini, di cui il futuro imperatore Costanzo si innamorò.<br>La sposò, ma per calcoli di potere non esitò poi a ripudiarla allontanandola per anni dal figlio Costantino.<br>Divenuto imperatore, Costantino stesso le procurò non pochi dolori e delusioni, ma Elena fu sempre sé stessa: una donna in ricerca.<br>Aveva deciso di diventare cristiana e praticò sempre la carità, non dimenticando mai gli umili da cui lei stessa proveniva.<br><br>Tanta dignità e fedeltà alla coscienza, cari fratelli e sorelle, cambiano il mondo anche oggi: avvicinano al tesoro, come il lavoro dell’agricoltore.<br>Coltivare il proprio cuore richiede fatica.<br>È il più grande lavoro.<br>Ma scavando si trova, abbassandosi ci si avvicina sempre di più a quel Signore che spogliò sé stesso per farsi come noi.<br>La sua Croce è sotto la crosta della nostra terra.<br><br>Possiamo camminare orgogliosi, calpestando distrattamente il tesoro che è sotto i nostri piedi.<br>Se invece diventiamo come bambini, conosceremo un altro Regno, un’altra forza.<br>Dio è sempre sotto di noi, per sollevarci in alto. `class: paragrafoNorm`


### Saluti


*Je salue cordialement les personnes de langue française, en particulier les pèlerins venus du Sénégal, accompagnés de leur Évêque Monseigneur Paul Abel Mamba, et ceux venus de France.<br>Frères et sœurs, le Seigneur nous appelle à entrer dans son Royaume avec la simplicité des petits enfants, demandons-lui aujourd’hui la grâce de devenir comme eux.<br>Que Dieu vous bénisse!*<br><br>[Saluto cordialmente le persone di lingua francese, in particolare i pellegrini venuti dal Senegal, accompagnati dal loro Vescovo Monsignor Paul Abel Mamba, e quelli venuti dalla Francia.<br>Fratelli e sorelle, il Signore ci chiama ad entrare nel suo Regno con la semplicità dei bambini, chiediamogli oggi la grazia di diventare come loro.<br>Dio vi benedica!]<br><br>*I greet all the English-speaking pilgrims and visitors taking part in today’s Audience, particularly the groups from Uganda and the United States of America.<br> I pray that this Jubilee may be a time of spiritual renewal, rekindling our hope for the forgiveness of our sins, for the help of God’s grace and for life everlasting.<br> Upon all of you and your families, I invoke the strength and peace of Jesus Christ.<br> God bless you!*<br><br>*Liebe Brüder und Schwestern deutscher Sprache, euer Pilgerweg im Heiligen Jahr steht unter dem Zeichen des Kreuzes, an dem Christus das Böse besiegt hat.<br>Geben wir ihm einen zentralen Platz in unserem Leben, denn es ist Zeichen jener Hoffnung, die uns Christus, unser Erlöser, geschenkt hat.*<br><br>[Cari fratelli e sorelle di lingua tedesca, il vostro pellegrinaggio giubilare si svolge sotto il segno della Croce, con la quale Cristo ha sconfitto il male.<br>Teniamo sempre al centro della nostra vita questo simbolo della nostra speranza che ci proviene da Cristo, nostro Redentore.]<br><br>*Saludo cordialmente a los peregrinos de lengua española, en modo particular a los grupos provenientes de España y de América Latina.<br>Los invito a permanecer siempre en actitud de búsqueda, para que podamos encontrar el tesoro que Dios nos ofrece.<br>Que el Señor los bendiga.<br>Muchas gracias.* `class: paragrafoNorm`


***


Rivolgo un cordiale benvenuto ai fedeli di lingua italiana, in particolare a quelli delle seguenti Diocesi: Ascoli Piceno, San Benedetto del Tronto-Ripatransone-Montalto, con l’Arcivescovo Mons. Giampiero Palmieri; Sant’Angelo dei Lombardi-Conza-Nusco-Bisaccia, con il suo Arcivescovo, Mons. Pasquale Cascio; Lodi, con il Vescovo Mons. Maurizio Malvestiti.<br>Auspico che il vostro pellegrinaggio giubilare sia fonte di ispirazione, favorendo il desiderio di essere portatori di speranza cristiana e di gioia nella Chiesa e nella società.<br><br>Saluto poi i gruppi parrocchiali, specialmente quelli di Ruvo di Puglia, Archi e Francavilla in Sinni; come pure l’Ente Formedil Italia e le Edizioni Frate Indovino.<br><br>Il mio pensiero va, infine, ai malati, agli sposi novelli e ai giovani, tra cui saluto con affetto gli studenti dell’Istituto Marcello Candia di Seregno, gli Scout di Varese e quelli di Agropoli e di Padova.<br>La Festa liturgica di dopodomani, Natività della Beata Vergine Maria, mi suggerisce di esortarvi a camminare sempre, come Maria, sulle strade del Signore.<br><br>A tutti la mia benedizione! `class: paragrafoNorm`


Piazza San Pietro, Sabato, 6 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


