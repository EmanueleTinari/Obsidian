---
cssclasses: docVat
progr-doc: 29809
num-doc: 37
autore-doc: "[[Scheda 267° papa - Leone XIV|Leone XIV]]"
tipo-doc: "[[Udienze|Udienza]]"
titolo-doc: Udienza Generale di Mercoledì, 04 giugno 2025
giorno-doc: 4
mese-doc: 6
anno-doc: 2025
data-doc: 2025-06-04
lingua-doc: Italiano
lingua-orig: Italiano
stato: false
tags: [Udienza, Udienza_Generale, Leone_XIV, Udienza_Mercoledì_04_giugno_2025, Documenti_pontifici]
aliases: [Udienza Generale Mercoledì 04 giugno 2025]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/audiences/2025/documents/20250604-udienza-generale.html)"
creato: 2025/09/19 07:57:25
modificato: 2025/11/10 08:41:11
---


***


Udienza Generale `class: tipoDoc`


del sommo pontefice `class: tipoAut`


Leone XIV `class: nomeAut`


# di Mercoledì, 04 giugno 2025


### Ciclo di Catechesi – Giubileo 2025. Gesù Cristo nostra speranza. II. La vita di Gesù. Le parabole. 8. Gli operai nella vigna. «E disse loro: “Andate anche voi nella vigna”» (*<span class="BibleRef">[[Mt 20,4|Mt 20,4]]</span>*)


Cari fratelli e sorelle, `class: incipit`


desidero fermarmi ancora su una parabola di Gesù.<br>Anche in questo caso si tratta di un racconto che nutre la nostra speranza.<br>A volte infatti abbiamo l’impressione di non riuscire a trovare un senso per la nostra vita: ci sentiamo inutili, inadeguati, proprio come degli operai che aspettano sulla piazza del mercato, in attesa che qualcuno li prenda a lavorare.<br>Ma a volte il tempo passa, la vita scorre e non ci sentiamo riconosciuti o apprezzati.<br>Forse non siamo arrivati in tempo, altri si sono presentati prima di noi, oppure le preoccupazioni ci hanno trattenuto altrove.<br><br>La metafora della piazza del mercato è molto adatta anche per i nostri tempi, perché il mercato è il luogo degli affari, dove purtroppo si compra e si vende anche l’affetto e la dignità, cercando di guadagnarci qualcosa.<br>E quando non ci si sente apprezzati, riconosciuti, si rischia persino di svendersi al primo offerente.<br>Il Signore ci ricorda invece che la nostra vita vale, e il suo desiderio è di aiutarci a scoprirlo.<br><br>Anche nella parabola che oggi commentiamo ci sono degli operai in attesa di qualcuno che li prenda a giornata.<br>Siamo nel *<span class="BibleRef">[[Mt 20|capitolo 20]]</span>* del Vangelo di Matteo e anche qui troviamo un personaggio che ha un comportamento insolito, che stupisce e interroga.<br>È il padrone di una vigna, il quale esce di persona per andare a cercare i suoi operai.<br>Evidentemente vuole stabilire con loro un rapporto personale.<br><br>Come dicevo, si tratta di una parabola che dà speranza, perché ci dice che questo padrone esce più volte per andare a cercare chi aspetta di dare un senso alla sua vita.<br>Il padrone esce subito all’alba e poi, ogni tre ore, torna a cercare operai da mandare nella sua vigna.<br>Seguendo questa scansione, dopo essere uscito alle tre del pomeriggio, non ci sarebbe più ragione di uscire ancora, perché la giornata lavorativa terminava alle sei.<br><br>Questo padrone instancabile, che vuole a tutti i costi dare valore alla vita di ciascuno di noi, esce invece anche alle cinque.<br>Gli operai che erano rimasti sulla piazza del mercato avevano probabilmente perso ogni speranza.<br>Quella giornata era andata a vuoto.<br>E invece qualcuno ha creduto ancora in loro.<br>Che senso ha prendere degli operai solo per l’ultima ora della giornata di lavoro?<br>Che senso ha andare a lavorare solo per un’ora?<br>Eppure, anche quando ci sembra di poter fare poco nella vita, ne vale sempre la pena.<br>C’è sempre la possibilità di trovare un senso, perché Dio ama la nostra vita.<br><br>Ed ecco che l’originalità di questo padrone si vede anche alla fine della giornata, al momento della paga.<br>Con i primi operai, quelli che vanno nella vigna all’alba, il padrone si era accordato per un denaro, che era il costo tipico di una giornata di lavoro.<br>Agli altri dice che darà loro quello che è giusto.<br>Ed è proprio qui che la parabola torna a provocarci: che cosa è giusto?<br>Per il padrone della vigna, cioè per Dio, è giusto che ognuno abbia ciò che è necessario per vivere.<br>Lui ha chiamato i lavoratori personalmente, conosce la loro dignità e in base ad essa vuole pagarli.<br>E dà a tutti un denaro.<br><br>Il racconto dice che gli operai della prima ora rimangono delusi: non riescono a vedere la bellezza del gesto del padrone, che non è stato ingiusto, ma semplicemente generoso, non ha guardato solo al merito, ma anche al bisogno.<br>Dio vuole dare a tutti il suo Regno, cioè la vita piena, eterna e felice.<br>E così fa Gesù con noi: non fa graduatorie, a chi gli apre il cuore dona tutto Sé stesso.<br><br>Alla luce di questa parabola, il cristiano di oggi potrebbe essere preso dalla tentazione di pensare: “Perché cominciare a lavorare subito?<br>Se la remunerazione è la stessa, perché lavorare di più?”.<br>A questi dubbi **Sant’Agostino** rispondeva così: «*Perché dunque ritardi a seguire chi ti chiama, mentre sei sicuro del compenso ma incerto del giorno? Bada di non togliere a te stesso, a causa del tuo differire, ciò ch’egli ti darà in base alla sua promessa*».[^2025-06-04_lxiv-udi-gen-ftn1]<br><br>Vorrei dire, specialmente ai giovani, di non aspettare, ma di rispondere con entusiasmo al Signore che ci chiama a lavorare nella sua vigna.<br>Non rimandare, rimboccati le maniche, perché il Signore è generoso e non sarai deluso!<br>Lavorando nella sua vigna, troverai una risposta a quella domanda profonda che porti dentro di te: che senso ha la mia vita?<br><br>Cari fratelli e sorelle, non scoraggiamoci!<br>Anche nei momenti bui della vita, quando il tempo passa senza darci le risposte che cerchiamo, chiediamo al Signore che esca ancora e che ci raggiunga là dove lo stiamo aspettando.<br>Il Signore è generoso e verrà presto! `class: paragrafoNorm`


### Saluti


*Je salue cordialement les personnes de langue française, venues de France, du Tchad et du Cameroun, en particulier les pèlerins du diocèse de Boba et le groupe des Motards Chrétiens Notre-Dame.<br>Notre monde peine à trouver une valeur à la vie humaine, même en sa dernière heure : que l’Esprit du Seigneur éclaire nos intelligences, pour que nous sachions défendre la dignité intrinsèque de toute personne humaine.<br>Que Dieu vous bénisse.*<br><br>[Saluto cordialmente le persone di lingua francese, provenienti dalla Francia, dal Ciad e dal Camerun, in particolare i pellegrini della diocesi di Boba e il gruppo dei Motards Chrétiens Notre-Dame.<br>Il nostro mondo fatica a trovare un valore alla vita umana, anche nella sua ultima ora: lo Spirito del Signore illumini le nostre menti, affinché sappiamo difendere la dignità intrinseca di ogni persona umana.<br>Dio vi benedica.]<br><br>*I extend a warm welcome to the English-speaking pilgrims and visitors taking part in today’s Audience, especially those coming from England, Scotland, Ireland, Finland, Kenya, India, Indonesia, South Korea, the Philippines and the United States of America.<br>As we prepare to celebrate the Solemnity of Pentecost, I invoke upon you and your families a rich outpouring of the gifts of the Holy Spirit.<br>God bless you!*<br><br>*Liebe Brüder und Schwestern deutscher Sprache, in den Tagen vor dem Hohen Pfingstfest wollen wir den Herrn um die Gabe seines Geistes bitten.<br>Er möge unser Leben mit seiner Liebe prägen und so das Angesicht der Erde erneuern.*<br><br>[Cari fratelli e sorelle di lingua tedesca, in questi giorni prima di Pentecoste siamo invitati a chiedere al Signore il dono del suo Spirito.<br>Egli segni le vostre vite con il suo amore e rinnovi così la faccia della terra.]<br><br>*Saludo cordialmente a los peregrinos de lengua española, en modo particular a los grupos provenientes de España, México, República Dominicana, Guatemala, Perú y Colombia.<br>Los animo a todos a pedir con insistencia al Señor que salga a su encuentro, en especial roguemos por los jóvenes y por los que se encuentran en un momento oscuro de su vida, desanimados y sin ver claro el futuro.<br>Que el Amo de la viña les haga sentir su voz y les dé la fuerza de responderle con entusiasmo, les puedo decir por experiencia que Dios les sorprenderá.<br>Muchas gracias.*<br><br>*我向讲中文的人们致以亲切的问候。亲爱的弟兄姐妹们，我鼓励大家常怀喜乐，永远在上主的道路上行走。我降福大家！*<br><br>[Rivolgo il mio cordiale saluto alle persone di lingua cinese.<br>Cari fratelli e sorelle, vi incoraggio a camminare sempre con gioia nelle vie del Signore.<br>A tutti la mia benedizione!]<br><br>*Dou as boas-vindas a todos os peregrinos de língua portuguesa, em especial aos que vieram do Rio de Janeiro e de São Paulo!<br>Irmãos e irmãs, com um coração humilde e cheio de amor por todos, respondamos sem demora ao convite de Cristo.<br>Digo isso sobretudo aos jovens: não tenham medo de trabalhar na vinha do Senhor!<br>Não adiem o encontro com Aquele que é o único que pode dar sentido à nossa vida.<br>Deus vos abençoe!*<br><br>[Do il benvenuto a tutti i pellegrini di lingua portoghese, in modo speciale quelli venuti da Rio de Janeiro e da São Paulo!<br>Fratelli e sorelle, con un cuore umile e colmo d’amore per tutti, rispondiamo senza indugio all’invito di Cristo.<br>Lo dico soprattutto ai giovani: non abbiate paura di lavorare nella vigna del Signore!<br>Non rimandate l’incontro con Colui che solo può dare senso alla nostra vita.<br>Dio vi benedica!]<br><br>*أُحيِّي المُؤْمِنِينَ النَّاطِقِينَ باللُغَةِ العَرَبِيَّة.<br>يَجِبُ ألَّا نُصابَ بالإحباط!<br>حتَّى في أحلَكِ لَحَظاتِ حياتِنا، يأتي اللهُ دائِمًا لِلِقائِنا بالحُبِّ والرَّجاء.<br>بارَكَكُم الرَّبُّ جَميعًا وَحَماكُم دائِمًا مِنْ كُلِّ شَرّ!*<br><br>[Saluto i fedeli di lingua araba.<br>Non ci scoraggiamo!<br>Anche nei momenti bui della vita, Dio viene sempre a incontrarci con amore e speranza.<br>Il Signore vi benedica tutti e vi protegga sempre da ogni male!]<br><br>*Serdecznie pozdrawiam Polaków.<br>Zachęcam do odważnego podążania za Panem, w odpowiedzi na wezwanie, które kieruje do każdego z was.<br>Niech przewodnikami w tej wędrówce będą święci i błogosławieni.<br>Należy do nich bł.<br>Pier Giorgio Frassati, patron tegorocznego ogólnopolskiego Spotkania Młodych na Polach Lednickich.<br>Z serca wam błogosławię!*<br><br>[Saluto cordialmente i polacchi.<br>Vi esorto a seguire con coraggio il Signore, rispondendo alla chiamata che Egli rivolge a ciascuno di voi.<br>Possano i santi e i beati essere guide in questo cammino.<br>Tra loro vi è il beato Pier Giorgio Frassati, Patrono dell’Incontro dei Giovani di quest’anno in Polonia, nei Campi di Lednica.<br>Vi benedico di cuore!] `class: paragrafoNorm`


***


Rivolgo un cordiale benvenuto ai pellegrini di lingua italiana.<br>In particolare, saluto i fedeli della Diocesi di Nocera Inferiore-Sarno, con il Vescovo Mons. Giuseppe Giudice.<br>Cari fratelli e sorelle, non stancatevi di affidarvi a Cristo e di annunciarlo con la vostra vita in famiglia e in ogni ambiente.<br>È questo che gli uomini anche oggi attendono dalla Chiesa.<br><br>Saluto inoltre i fedeli di San Severo, Canosa di Puglia e Altamura, incoraggiandoli ad approfondire sempre di più la vita di fede, per essere protagonisti di coraggiosa azione evangelizzatrice nel territorio.<br>Accolgo con affetto il gruppo ANAS e l’Istituto Orsoline di San Carlo di Milano e assicuro la mia preghiera perché il Signore ricolmi ciascuno dei suoi doni.<br><br>Il mio pensiero va infine ai giovani, agli ammalati e agli sposi novelli.<br>Nel clima di preparazione alla Solennità di Pentecoste ormai prossima, vi esorto a essere sempre docili all'azione dello Spirito Santo, invocandone la luce e la forza.<br><br>A tutti la mia benedizione! `class: paragrafoNorm`


Piazza San Pietro, Mercoledì, 28 maggio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


***


NOTE:


[^2025-06-04_lxiv-udi-gen-ftn1]: **Sant’Agostino**, *Discorso 87*, 6, 8.


