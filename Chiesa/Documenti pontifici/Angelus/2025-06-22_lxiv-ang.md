---
cssclasses: docVat
progr-doc: 29839
num-doc: 67
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 22 giugno 2025, Solennità del Corpus Domini
giorno-doc: 22
mese-doc: 6
anno-doc: 2025
data-doc: 2025-06-22
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_22_giugno_2025
  - Solennità_del_Corpus_Domini
  - Corpus_Domini
  - Documenti_pontifici
aliases:
  - Domenica, 22 giugno 2025, Solennità del Corpus Domini
  - Angelus Domenica 22 giugno 2025, Solennità del Corpus Domini
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250622-angelus.html)"
creato:
modificato: 2025/10/06 09:39:53
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 22 giugno 2025, Solennità del Corpus Domini


Cari fratelli e sorelle, buona domenica! `class: incipit`


Oggi, in molti Paesi, si celebra la ***Solennità del Corpo e del Sangue di Cristo***, il *Corpus Domini*, e il Vangelo racconta il miracolo dei pani e dei pesci (cfr. *<span class="BibleRef">[[Lc 9,11-17|Lc 9,11-17]]</span>*).<br><br>Per sfamare le migliaia di persone venute ad ascoltarlo e a chiedere guarigione, Gesù invita gli Apostoli a presentargli il poco che hanno, benedice i pani e i pesci e ordina loro di distribuirli a tutti.<br>Il risultato è sorprendente: non solo ciascuno riceve cibo a sufficienza, ma ne avanza in abbondanza (cfr. *<span class="BibleRef">[[Lc 9,17|Lc 9,17]]</span>*).<br><br>Il miracolo, al di là del prodigio, è un “*segno*”, e ci ricorda che i doni di Dio, anche i più piccoli, crescono tanto più quanto più sono condivisi.<br><br>Noi però, leggendo tutto questo nel giorno del *Corpus Domini*, riflettiamo su una realtà ancora più profonda.<br>Sappiamo infatti che, alla radice di ogni condivisione umana ce n’è una più grande, che la precede: quella di Dio nei nostri confronti.<br>Lui, il Creatore, che ci ha dato la vita, per salvarci ha chiesto a una sua creatura di essergli madre, di dargli un corpo fragile, limitato, mortale, come il nostro, affidandosi a lei come un bambino.<br>Ha condiviso così fino in fondo la nostra povertà, scegliendo di servirsi, per riscattarci, proprio del poco che noi potevamo offrirgli (cfr. Nicola Cabasilas, *La vita in Cristo*, IV, 3).<br><br>Pensiamo a come è bello, quando facciamo un regalo – magari piccolo, proporzionato alle nostre possibilità – vedere che è apprezzato da chi lo riceve; come siamo contenti quando sentiamo che, pur nella sua semplicità, quel dono ci unisce ancora di più a quelli che amiamo.<br>Ebbene, nell’Eucaristia, tra noi e Dio, avviene proprio questo: il Signore accoglie, santifica e benedice il pane e il vino che noi mettiamo sull’Altare, assieme all’offerta della nostra vita, e li trasforma nel Corpo e nel Sangue di Cristo, Sacrificio d’amore per la salvezza del mondo.<br>Dio si unisce a noi accogliendo con gioia ciò che portiamo e ci invita ad unirci a Lui ricevendo e condividendo con altrettanta gioia il suo dono d’amore.<br>In questo modo – dice **Sant’Agostino** – come dai «*chicchi di grano, radunati insieme* [...] *si forma un unico pane, così nella concordia della carità si forma un unico corpo di Cristo*» (*Sermo* 229/A, 2).<br><br>Carissimi, stasera faremo la **[[Processione Eucaristica]]**.<br>Celebreremo insieme la Santa Messa e poi ci metteremo in cammino, portando il Santissimo Sacramento attraverso le vie della nostra città.<br>Canteremo, pregheremo e infine ci raccoglieremo davanti alla Basilica di Santa Maria Maggiore per implorare la Benedizione del Signore sulle nostre case, sulle nostre famiglie e su tutta l’umanità.<br>Sia questa Celebrazione un segno luminoso del nostro impegno ad essere ogni giorno, partendo dall’Altare e dal Tabernacolo, portatori di comunione e di pace gli uni per gli altri, nella condivisione e nella carità. `class: paragrafoNorm`


###### Dopo l’*Angelus*


Cari fratelli e sorelle, `class: incipit`


si susseguono notizie allarmanti dal Medio Oriente, soprattutto dall’Iran.<br>In questo scenario drammatico, che include Israele e Palestina, rischia di cadere in oblio la sofferenza quotidiana della popolazione, specialmente a Gaza e negli altri territori, dove l’urgenza di un adeguato sostegno umanitario si fa sempre più pressante.<br><br>Oggi più che mai, l’umanità grida e invoca la pace.<br>È un grido che chiede responsabilità e ragione, e non dev’essere soffocato dal fragore delle armi e da parole retoriche che incitano al conflitto.<br>Ogni membro della comunità internazionale ha una responsabilità morale: fermare la tragedia della guerra, prima che essa diventi una voragine irreparabile.<br>Non esistono conflitti “lontani” quando la dignità umana è in gioco.<br><br>La guerra non risolve i problemi, anzi li amplifica e produce ferite profonde nella storia dei popoli, che impiegano generazioni per rimarginarsi.<br>Nessuna vittoria armata potrà compensare il dolore delle madri, la paura dei bambini, il futuro rubato.<br><br>Che la diplomazia faccia tacere le armi!<br>Che le Nazioni traccino il loro futuro con opere di pace, non con la violenza e conflitti sanguinosi!<br><br>Saluto tutti voi, romani e pellegrini!<br>Sono lieto di salutare i Parlamentari e i Sindaci qui presenti in occasione del **[[Giubileo dei Governanti e degli Amministratori]]**.<br><br>Saluto i fedeli di Bogotá e Sampués in Colombia; quelli venuti dalla Polonia, tra cui alunni e insegnanti di un Istituto tecnico di Cracovia; la Banda musicale di Strengberg, in Austria; i fedeli di Hannover, in Germania; i cresimandi di Gioia Tauro e i ragazzi di Tempio Pausania.<br><br>A tutti auguro una buona domenica, e benedico coloro che oggi partecipano attivamente alla festa del *Corpus Domini*, anche con il canto, la musica, le infiorate, l’artigianato e, soprattutto, con la preghiera e la processione.<br>Grazie a tutti e buona domenica! `class: paragrafoNorm`


Piazza San Pietro, Domenica, 22 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


