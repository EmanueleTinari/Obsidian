---
cssclasses: docVat
progr-doc: 29993
num-doc: 221
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: XXVIII Domenica del Tempo Ordinario, 12 ottobre 2025
giorno-doc: 12
mese-doc: 10
anno-doc: 2025
data-doc: 2025-10-12
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_12_ottobre_2025
  - Documenti_pontifici
aliases:
  - Domenica, 12 ottobre 2025
  - Angelus Domenica, 12 ottobre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20251012-angelus.html)"
creato: 2025/10/21 21:57:26
modificato: 2025/10/21 22:49:30
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# XXVIII Domenica del Tempo Ordinario, 12 ottobre 2025


Cari fratelli e sorelle, `class: incipit`


prima di concludere la **[[celebrazione]]**, desidero rivolgere il mio caloroso saluto a tutti voi, che vi siete radunati a pregare in questo grande “cenacolo” insieme con Maria, la Madre di Gesù.<br>Voi rappresentate la multiforme realtà delle associazioni, dei movimenti, delle comunità animate dalla devozione mariana, che è propria di ogni cristiano.<br>Vi ringrazio e vi esorto a fondare sempre la vostra spiritualità sulla Sacra Scrittura e sulla Tradizione della Chiesa.<br><br>Saluto tutti i gruppi di pellegrini, in particolare i laici agostiniani d’Italia e l’Ordine Secolare dei Carmelitani Scalzi.<br><br>Negli ultimi giorni, l’accordo sull’inizio del processo di pace ha regalato una scintilla di speranza in Terra Santa.<br>Incoraggio le parti coinvolte a proseguire con coraggio il percorso tracciato, verso una pace giusta, duratura e rispettosa delle legittime aspirazioni del popolo israeliano e del popolo palestinese.<br>Due anni di conflitto hanno lasciato ovunque morte e macerie, soprattutto nel cuore di chi ha perso brutalmente i figli, i genitori, gli amici, ogni cosa.<br>Con tutta la Chiesa sono vicino al vostro immenso dolore.<br>Oggi soprattutto a voi è rivolta la carezza del Signore, la certezza che, anche nel buio più nero, Egli resta sempre con noi: «*Dilexi te* – *Ti ho amato*».<br>A Dio, unica Pace dell’umanità, chiediamo di guarire tutte le ferite e di aiutare con la sua grazia a compiere ciò che umanamente ora sembra impossibile: riscoprire che l’altro non è un nemico, ma un fratello a cui guardare, perdonare, offrire la speranza della riconciliazione.<br><br>Con dolore invece seguo le notizie dei nuovi, violenti attacchi che hanno colpito diverse città e infrastrutture civili in Ucraina, provocando la morte di persone innocenti, tra cui bambini, e lasciando moltissime famiglie senza elettricità e riscaldamento.<br>Il mio cuore si unisce alla sofferenza della popolazione, che da anni vive nell’angoscia e nella privazione.<br>Rinnovo l’appello a mettere fine alla violenza, a fermare la distruzione, ad aprirsi al dialogo e alla pace!<br><br>Sono vicino al caro popolo peruviano in questo momento di transizione politica.<br>Prego affinché il Perù possa continuare nella via della riconciliazione, del dialogo e dell’unità nazionale.<br><br>Oggi in Italia si ricordano le vittime degli incidenti sul lavoro: preghiamo per loro e per la sicurezza di tutti i lavoratori.<br><br>Ed ora rivolgiamoci a Maria con fiducia filiale.<br><br>[*Angelus Domini...*] `class: paragrafoNorm`


Piazza San Pietro, Domenica, 12 ottobre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


