---
cssclasses: docVat
progr-doc: 29916
num-doc: 100
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 13 luglio 2025
giorno-doc: 13
mese-doc: 7
anno-doc: 2025
data-doc: 2025-07-13
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_13_luglio_2025
  - Documenti_pontifici
aliases:
  - Domenica, 13 luglio 2025
  - Angelus Domenica, 13 luglio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250713-angelus.html)"
creato: 2025/09/19 07:31:14
modificato: 2025/10/06 09:43:59
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 13 luglio 2025


Cari fratelli e sorelle, buona domenica! `class: incipit`


Il Vangelo di oggi inizia con una bellissima domanda posta a Gesù: «***Maestro, che cosa devo fare per ereditare la vita eterna?***» (*<span class="BibleRef">[[Lc 10,25|Lc 10,25]]</span>*).<br>Queste parole esprimono un desiderio costante nella nostra vita: il desiderio di salvezza, cioè di un’esistenza libera dal fallimento, dal male e dalla morte.<br><br>Ciò che il cuore dell’uomo spera viene descritto come un bene da “ereditare”: non si tratta di conquistarlo con la forza, né di implorarlo come servi, né di ottenerlo per contratto.<br>La vita eterna, che Dio solo può dare, viene trasmessa in eredità all’uomo come dal padre al figlio.<br><br>Ecco perché alla nostra domanda Gesù risponde che per ricevere il dono di Dio bisogna accogliere la sua volontà.<br>Come è scritto nella Legge: «***Amerai il Signore Dio tuo con tutto il tuo cuore***» e «***il tuo prossimo come te stesso***»  (*<span class="BibleRef">[[Lc 10,27|Lc 10,27]]</span>*; cfr. *<span class="BibleRef">[[Dt 6,5|Dt 6,5]]</span>*; *<span class="BibleRef">[[Lv 19,18|Lv 19,18]]</span>*).<br>Così facendo, corrispondiamo all’amore del Padre: la volontà di Dio, infatti, è quella legge di vita che Dio per primo pratica verso di noi, amandoci con tutto sé stesso nel Figlio Gesù.<br><br>Fratelli e sorelle, guardiamo a Lui!<br>Gesù è la rivelazione del vero amore verso Dio e verso l’uomo: amore che si dona e non possiede, amore che perdona e non pretende, amore che soccorre e non abbandona mai.<br>In Cristo, Dio si è fatto prossimo di ogni uomo e di ogni donna: perciò ciascuno di noi può e deve diventare prossimo di chi incontra lungo il cammino.<br>Sull’esempio di Gesù, Salvatore del mondo, anche noi siamo chiamati a portare consolazione e speranza, specialmente a chi è scoraggiato e deluso.<br><br>Per vivere in eterno, dunque, non occorre ingannare la morte, ma servire la vita, cioè prendersi cura dell’esistenza degli altri nel tempo che condividiamo.<br>Questa è la legge suprema, che viene prima di ogni regola sociale e le dà senso.<br><br>Chiediamo alla Vergine Maria, Madre di misericordia, di aiutarci ad accogliere nel nostro cuore la volontà di Dio, che è sempre volontà d’amore e di salvezza, per essere ogni giorno operatori di pace. `class: paragrafoNorm`


###### Dopo l’*Angelus*


Cari fratelli e sorelle, `class: incipit`


sono contento di trovarmi qui in mezzo a voi, a Castel Gandolfo.<br>Saluto le autorità civili e militari presenti e ringrazio tutti voi per la calorosa accoglienza.<br><br>Ieri, a Barcellona, è stato beatificato **Licarione May** (al secolo Francesco Beniamino), Frate dell’Istituto dei Fratelli Maristi delle Scuole, ucciso nel 1909 in odio alla fede.<br>In circostanze ostili, egli visse con dedizione e coraggio la missione educativa e pastorale.<br>La testimonianza eroica di questo martire sia di stimolo per tutti, in particolare a quanti operano per l’educazione dei giovani.<br><br>Rivolgo il mio saluto ai partecipanti al Corso estivo dell’Accademia Liturgica provenienti dalla Polonia; il mio pensiero va anche ai pellegrini polacchi, che oggi stanno partecipando al Pellegrinaggio Annuale al Santuario di Częstochowa.<br><br>Termina oggi il pellegrinaggio giubilare della diocesi di Bergamo.<br>Saluto i pellegrini che, assieme al Vescovo, sono giunti a Roma per attraversare la Porta Santa.<br><br>Saluto la Comunità Pastorale Beato Agostino da Tarano del Colegio S. Augustin di Chiclayo, in Perù, anch’essa qui a Roma per celebrare il Giubileo.<br>Saluto i pellegrini della Parrocchia di San Pedro Apóstol della diocesi di Alcalá de Henares, che celebrano i 400 anni di fondazione della parrocchia; Le Legionarie di Maria provenienti da Uribia-La Guajira, in Colombia; i membri della Famiglia dell’Amore Misericordioso; il Gruppo Scout Agesci Alcamo 1; e, infine, le monache agostiniane in formazione qui presenti.<br><br>Accogliamo con piacere il Coro dei ragazzi dell’Académie Musicale de Liesse, dalla Francia.<br>Grazie per la vostra presenza e per l’impegno che portate avanti nel canto e nella musica.<br><br>Sono qui presenti in mezzo a noi 100 Allievi del Corso Carabinieri della Scuola di Velletri, intitolata al Venerabile Salvo D’Acquisto.<br>Saluto il Comandante assieme agli Ufficiali e Sottoufficiali, e vi incoraggio a proseguire il vostro percorso di preparazione al servizio della Patria e della società civile.<br>Grazie!<br>Un forte applauso per quelli che servono!<br><br>Nei mesi estivi sono tante le iniziative che si svolgono con i bambini e i ragazzi e vorrei ringraziare gli educatori e animatori che si dedicano a questo servizio.<br>In questo contesto, desidero ricordare l’importante iniziativa del Giffoni Film festival, che raccoglie ragazze e ragazzi da tutto il mondo e quest’anno sarà dedicata al tema “Diventare umani”.<br><br>Fratelli e sorelle, non dimentichiamoci di pregare per la pace e per tutti coloro che, a causa della violenza e della guerra, si trovano in uno stato di sofferenza e di bisogno.<br><br>A tutti voi auguro una buona domenica! `class: paragrafoNorm`


Piazza della Libertà (Castel Gandolfo), Domenica, 13 luglio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


