---
cssclasses: docVat
progr-doc: 29827
num-doc: 55
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 15 giugno 2025, Solennità della Santissima Trinità
giorno-doc: 15
mese-doc: 6
anno-doc: 2025
data-doc: 2025-06-15
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_15_giugno_2025
  - Solennità_della_Santissima_Trinità
  - Santissima_Trinità
  - Documenti_pontifici
aliases:
  - Domenica, 15 giugno 2025, Solennità della Santissima Trinità
  - Angelus Domenica, 15 giugno 2025, Solennità della Santissima Trinità
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250615-angelus.html)"
creato: 2025-09-19 07:27:49
modificato: 2025/10/04 15:42:11
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 15 giugno 2025, Solennità della Santissima Trinità


Cari fratelli e sorelle, buongiorno! `class: incipit`


Abbiamo da poco concluso la **[[celebrazione eucaristica per il Giubileo dello Sport]]**, e ora con gioia rivolgo il mio saluto a tutti voi, sportivi di ogni età e di ogni provenienza!<br>Vi esorto a vivere l’attività sportiva, anche ai livelli agonistici, sempre con spirito di gratuità, con spirito “ludico” nel senso nobile di questo termine, perché nel gioco e nel sano divertimento la persona umana assomiglia al suo Creatore.<br><br>Mi preme poi sottolineare che lo sport è una via per costruire la pace, perché è una scuola di rispetto e di lealtà, che fa crescere la cultura dell’incontro e della fratellanza.<br>Sorelle e fratelli, vi incoraggio a praticare questo stile in modo consapevole, opponendovi ad ogni forma di violenza e di sopraffazione.<br><br>Il mondo oggi ne ha tanto bisogno!<br>Sono molti, infatti, i conflitti armati.<br>Nel Myanmar, nonostante il cessate-il-fuoco, continuano i combattimenti, con danni anche alle infrastrutture civili.<br>Invito tutte le parti a intraprendere la strada del dialogo inclusivo, l’unica che può condurre a una soluzione pacifica e stabile.<br><br>Nella notte tra il 13 e il 14 giugno, nella città di Yelwata, nell’area amministrativa locale di Gouma, nello Stato di Benue in Nigeria, si è verificato un terribile massacro, in cui circa duecento persone sono state uccise con estrema crudeltà, la maggior parte delle quali erano sfollati interni, ospitati dalla missione cattolica locale.<br>Prego affinché la sicurezza, la giustizia e la pace prevalgano in Nigeria, Paese amato e così colpito da varie forme di violenza.<br>E prego in modo particolare per le comunità cristiane rurali dello Stato di Benue, che incessantemente sono state vittime della violenza.<br><br>Penso anche alla Repubblica del Sudan, da oltre due anni devastata dalle violenze.<br>Mi è giunta la triste notizia della morte del Rev.do Luke Jumu, parroco di El Fasher, vittima di un bombardamento.<br>Mentre assicuro le mie preghiere per lui e per tutte le vittime, rinnovo l’appello ai combattenti affinché si fermino, proteggano i civili e intraprendano un dialogo per la pace.<br>Esorto la comunità internazionale a intensificare gli sforzi per fornire almeno l’assistenza essenziale alla popolazione, duramente colpita dalla grave crisi umanitaria.<br><br>Continuiamo a pregare per la pace in Medio Oriente, in Ucraina e nel mondo intero.<br><br>Oggi pomeriggio, nella Basilica di **San Paolo** fuori le mura, sarà proclamato **Beato Floribert Bwana Chui**, giovane martire congolese.<br>È stato ucciso a ventisei anni perché, in quanto cristiano, si opponeva all’ingiustizia e difendeva i piccoli e i poveri.<br>La sua testimonianza dia coraggio e speranza ai giovani della Repubblica Democratica del Congo e di tutta l’Africa!<br><br>Buona domenica a tutti!<br>E a voi giovani dico: vi aspetto tra un mese e mezzo al **[[Giubileo dei giovani]]**!<br>La Vergine Maria, Regina della Pace, interceda per noi. `class: paragrafoNorm`


Piazza San Pietro, Domenica, 15 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


