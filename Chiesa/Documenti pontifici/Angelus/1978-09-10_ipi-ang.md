---
cssclasses: docVat
progr-doc: 5233
num-doc: 10
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Angelus|Angelus]]"
titolo-doc: Domenica, 10 settembre 1978, Festa di San Gregorio Magno
giorno-doc: 10
mese-doc: 9
anno-doc: 1978
data-doc: 1978-09-10
lingua-doc: Italiano
lingua-orig: Italiano
stato: false
tags:
  - Angelus
  - Giovanni_Paolo_I
  - Angelus_Domenica_10_settembre_1978
  - Documenti_pontifici
aliases:
  - Domenica, 10 settembre 1978
  - Angelus Domenica, 10 settembre 1978
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/angelus/documents/hf_jp-i_ang_10091978.html)"
creato: 2025/09/16 16:23:51
modificato: 2025/09/16 17:06:47
---


***


Angelus `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Domenica, 10 settembre 1978


A Camp David, in America, i Presidenti Carter e Sadat e il Primo Ministro Begin stanno lavorando per la pace in Medio Oriente.<br>Di pace hanno fame e sete tutti gli uomini, specialmente i poveri, che nei turbamenti e nelle guerre pagano di più e soffrono di più.<br>Per questo tutti guardano con interesse e grande speranza al convegno di Camp David.<br>Anche il Papa ha pregato, fatto pregare e prega perché il Signore si degni di aiutare gli sforzi di questi uomini politici.<br>Io sono stato molto ben impressionato dal fatto che i tre Presidenti abbiano voluto pubblicamente esprimere la loro speranza nel Signore con la preghiera.<br>I fratelli di religione del Presidente Sadat sono soliti dire così: «*C’è una notte nera, una pietra nera e sulla pietra una piccola formica; ma Dio la vede, non la dimentica*».<br>Il presidente Carter, che è fervente cristiano, legge nel Vangelo: «*Bussate e vi sarà aperto, chiedete e vi sarà dato. Non un capello cadrà dalla vostra testa senza che lo voglia il Padre vostro che è nei cieli*».<br>E il Premier Begin ricorda che il popolo ebreo ha passato un tempo momenti difficili e si è rivolto al Signore lamentandosi dicendo: «*Ci hai abbandonati, o Signore, ci hai dimenticati!*». «*No!* – ha risposto Dio per mezzo di Isaia profeta – *Può forse una mamma dimenticare il proprio bambino? Ma anche se succedesse, mai Dio dimenticherà il suo popolo*».<br><br>Anche noi che siamo qui, abbiamo gli stessi sentimenti; noi siamo oggetto da parte di Dio di un amore intramontabile.<br>Sappiamo: ha sempre gli occhi aperti su di noi, anche quando sembra ci sia notte.<br>È papà; più ancora è madre.<br>Non vuol farci del male; vuol farci solo del bene, a tutti.<br>I figlioli, se per caso sono malati, hanno un titolo di più per essere amati dalla mamma.<br>E anche noi se per caso siamo malati di cattiveria, fuori di strada, abbiamo un titolo di più per essere amati dal Signore.<br><br>Con questi sentimenti io vi invito a pregare insieme al Papa per ciascuno di noi, per il Medio Oriente, per l’Iran, per tutto il mondo. `class: paragrafoNorm`


San Pietro, Domenica, 10 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


