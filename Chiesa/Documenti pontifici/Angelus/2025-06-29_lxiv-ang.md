---
cssclasses: docVat
progr-doc: 29856
num-doc: 84
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 29 giugno 2025, Solennità dei Santi Apostoli Pietro e Paolo
giorno-doc: 29
mese-doc: 6
anno-doc: 2025
data-doc: 2025-06-29
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_29_giugno_2025
  - Solennità_dei_Santi_Apostoli_Pietro_e_Paolo
  - Santi_Apostoli_Pietro_e_Paolo
  - Documenti_pontifici
aliases:
  - Domenica, 29 giugno 2025, Solennità dei Santi Apostoli Pietro e Paolo
  - Angelus Domenica, 29 giugno 2025, Solennità dei Santi Apostoli Pietro e Paolo
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250629-angelus.html)"
creato: 2025/09/19 07:30:02
modificato: 2025/10/06 09:35:36
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 29 giugno 2025, Solennità dei Santi Apostoli Pietro e Paolo


Cari fratelli e sorelle, buona domenica! `class: incipit`


Oggi è la grande festa della Chiesa di Roma, generata dalla testimonianza degli Apostoli **Pietro** e **Paolo** e fecondata dal loro sangue e da quello di molti altri martiri.<br>Anche ai nostri giorni, in tutto il mondo, vi sono cristiani che il Vangelo rende generosi e audaci persino a prezzo della vita.<br>Esiste così un ecumenismo del sangue, una invisibile e profonda unità fra le Chiese cristiane, che pure non vivono ancora tra loro la comunione piena e visibile.<br>Voglio pertanto confermare in questa festa solenne che il mio servizio episcopale è servizio all’unità e che la Chiesa di Roma è impegnata dal sangue dei Santi **Pietro** e **Paolo** a servire la comunione tra tutte le Chiese.<br><br>La pietra, da cui Pietro riceve anche il proprio nome, è Cristo.<br>Una pietra scartata dagli uomini e che Dio ha reso pietra angolare (cfr. *<span class="BibleRef">[[Mt 21,42|Mt 21,42]]</span>*).<br>Questa Piazza e le Basiliche Papali di **San Pietro** e di **San Paolo** ci raccontano come quel rovesciamento continui sempre.<br>Esse si trovano ai margini della città antica, “*fuori le mura*”, come si dice fino ad oggi.<br>Ciò che a noi appare grande e glorioso è stato prima scartato ed espulso, perché in contrasto con la mentalità mondana.<br>Chi segue Gesù si trova a camminare sulla via delle Beatitudini, dove la povertà di spirito, la mitezza, la misericordia, la fame e la sete di giustizia, l’operare per la pace trovano opposizione e anche persecuzione.<br>Eppure, la gloria di Dio brilla nei suoi amici e lungo il cammino li plasma, di conversione in conversione.<br><br>Cari fratelli e sorelle, sulle tombe degli Apostoli, meta millenaria di pellegrinaggio, anche noi scopriamo che possiamo vivere di conversione in conversione.<br>Il Nuovo Testamento non nasconde gli errori, le contraddizioni, i peccati di quelli che veneriamo come i più grandi Apostoli.<br>La loro grandezza, infatti, è stata modellata dal perdono.<br>Il Risorto, più di una volta, è andato a prenderli per rimetterli sul suo cammino.<br>Gesù non chiama mai una volta sola.<br>È per questo che tutti possiamo sempre sperare, come ci ricorda anche il Giubileo.<br><br>L’unità nella Chiesa e fra le Chiese, sorelle e fratelli, si nutre di perdono e di reciproca fiducia.<br>A cominciare dalle nostre famiglie e dalle nostre comunità.<br>Se infatti Gesù si fida di noi, anche noi possiamo fidarci gli uni degli altri, nel suo Nome.<br><br>Gli Apostoli **Pietro** e **Paolo**, insieme con la Vergine Maria, intercedano per noi, affinché in questo mondo lacerato la Chiesa sia casa e scuola di comunione. `class: paragrafoNorm`


###### Dopo l’*Angelus*


Cari fratelli sorelle, `class: incipit`


assicuro la mia preghiera per la comunità del Liceo “Barthélémy Boganda” di Bangui, nella Repubblica Centrafricana, in lutto per il tragico incidente che ha provocato numerosi morti e feriti tra gli studenti.<br>Il Signore conforti le famiglie e l’intera comunità!<br><br>Rivolgo il mio saluto a tutti voi, oggi in modo speciale ai fedeli di Roma, nella festa dei Santi Patroni!<br>Un pensiero carico di affetto voglio mandarlo ai Parroci e a tutti i sacerdoti che lavorano nelle parrocchie romane, con riconoscenza e incoraggiamento per il loro servizio.<br><br>In questa festa si celebra anche la **[[Giornata dell’Obolo di San Pietro]]**, che è un segno di comunione con il Papa e di partecipazione al suo ministero apostolico.<br>Ringrazio di cuore quanti con il loro dono sostengono i miei primi passi come Successore di Pietro.<br><br>Benedico quanti partecipano all’evento denominato “*Quo Vadis?*”, attraverso i luoghi romani delle memorie dei Santi **Pietro** e **Paolo**.<br>Ringrazio quanti hanno organizzato con impegno questa iniziativa che aiuta a conoscere e onorare i Santi Patroni di Roma.<br><br>Saluto i fedeli di vari Paesi venuti per accompagnare i loro **[[Arcivescovi Metropoliti che oggi hanno ricevuto il Pallio]]**.<br>Saluto i pellegrini dall’Ucraina – prego sempre per il vostro popolo –, dal Messico, dalla Croazia, dalla Polonia, dagli Stati Uniti d’America, dal Venezuela, dal Brasile, il Coro Santi Pietro e Paolo dall’Indonesia, come pure numerosi fedeli Eritrei che vivono in Europa; i gruppi di Martina Franca, Pontedera, San Vendemiano e Corbetta; i ministranti di Santa Giustina in Colle e i giovani di Sommariva del Bosco.<br><br>Ringrazio la Pro Loco di Roma Capitale e gli artisti che hanno realizzato l’Infiorata in Via della Conciliazione e Piazza [[Scheda 260° papa - Pio XII|Pio XII]].<br>Grazie!<br><br>Saluto i Guanelliani Cooperatori del Centro-Sud Italia, l’Associazione di volontariato di Chiari, i ciclisti di Fermo e quelli di Varese, il gruppo sportivo Aniene 80 e i pellegrini di “Connessione Spirituale”.<br><br>Sorelle e fratelli, continuiamo a pregare perché dovunque tacciano le armi e si lavori per la pace attraverso il dialogo.<br><br>Buona domenica a tutti! `class: paragrafoNorm`


Piazza San Pietro, Domenica, 29 giugno 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


