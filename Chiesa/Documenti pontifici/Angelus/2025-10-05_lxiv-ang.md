---
cssclasses: docVat
progr-doc: 30017
num-doc: 201
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: XXVII Domenica del Tempo Ordinario, 28 settembre 2025
giorno-doc: 5
mese-doc: 10
anno-doc: 2025
data-doc: 2025-10-05
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_5_ottobre_2025
  - Documenti_pontifici
aliases:
  - Domenica, 5 ottobre 2025
  - Angelus Domenica, 5 ottobre 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20251005-angelus.html)"
creato: 2025/10/06 10:12:20
modificato: 2025/10/06 10:14:57
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# XXVII Domenica del Tempo Ordinario, 5 ottobre 2025


Cari fratelli e sorelle, `class: incipit`


prima di pregare insieme l’*Angelus*, desidero salutare e ringraziare tutti voi che avete partecipato a **[[questa celebrazione giubilare dedicata ai missionari e ai migranti]]**.<br>Siete bravi missionari perché siete venuti anche sotto la pioggia!<br>Grazie!La Chiesa è tutta missionaria ed è tutta un grande popolo in cammino verso il Regno di Dio.<br>Oggi i fratelli e le sorelle missionari e migranti ce lo ricordano.<br>Ma nessuno dev’essere costretto a partire, né sfruttato o maltrattato per la sua condizione di bisognoso o di forestiero!<br>Al primo posto, sempre, la dignità umana!<br><br>Saluto tutti i pellegrini presenti, in particolare quelli della Diocesi di Pavia, guidati dal Vescovo; come pure i fedeli, tra cui alcuni giovani di Betlemme, che portano la statua della Vergine della Rivelazione.<br><br>Nella sera di martedì 30 settembre un forte sisma ha colpito la regione centrale delle Filippine, in particolare la provincia di Cebu e le province limitrofe.<br>Esprimo la mia vicinanza al caro popolo filippino, e in particolare prego per coloro che sono più duramente provati dalle conseguenze del terremoto.<br>Rimaniamo uniti e solidali nella fiducia in Dio e nell’intercessione della Madre sua in ogni pericolo.<br><br>Esprimo la mia preoccupazione per l’insorgenza dell’odio antisemita nel mondo, come purtroppo si è visto con l’attentato terroristico a Manchester, avvenuto pochi giorni fa.<br>Continuo ad essere addolorato per l’immane sofferenza patita dal popolo palestinese a Gaza.<br><br>In queste ultime ore, nella drammatica situazione del Medio Oriente, si stanno compiendo alcuni significativi passi in avanti nelle trattative di pace, che auspico possano al più presto raggiungere i risultati sperati.<br>Chiedo a tutti i responsabili di impegnarsi su questa strada, di cessare il fuoco e di liberare gli ostaggi, mentre esorto a restare uniti nella preghiera, affinché gli sforzi in corso possano mettere fine alla guerra e condurci verso una pace giusta e duratura.<br><br>Ci uniamo spiritualmente a quanti sono radunati presso il Santuario di Pompei per la Supplica alla Vergine del Santo Rosario.<br>In questo mese di ottobre, contemplando con Maria i misteri di Cristo Salvatore, intensifichiamo la nostra preghiera per la pace: una preghiera che si fa solidarietà concreta con le popolazioni martoriate dalla guerra.<br>Grazie ai tantissimi bambini che in tutto il mondo si sono impegnati a pregare il Rosario per questa intenzione.<br>Grazie di cuore!<br><br>[*Angelus Domini...*] `class: paragrafoNorm`


Piazza San Pietro, Domenica, 5 ottobre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


