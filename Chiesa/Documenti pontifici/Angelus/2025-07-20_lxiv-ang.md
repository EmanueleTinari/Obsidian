---
cssclasses: docVat
progr-doc: 29879
num-doc: 107
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 20 luglio 2025
giorno-doc: 20
mese-doc: 7
anno-doc: 2025
data-doc: 2025-07-20
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_20_luglio_2025
  - Documenti_pontifici
aliases:
  - Domenica, 20 luglio 2025
  - Angelus Domenica, 20 luglio 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250720-angelus.html)"
creato: 2025-09-19 07:31:13
modificato: 2025-11-07 21:36:27
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 20 luglio 2025


Cari fratelli e sorelle, buona domenica! `class: incipit`


L’ospitalità di Abramo e di sua moglie Sara e poi delle sorelle Marta e Maria, amiche di Gesù, è portata oggi alla nostra attenzione dalla Liturgia (cfr. *<span class="BibleRef">[[Gn 18,1-10|Gen 18,1-10]]</span>*; *<span class="BibleRef">[[Lc 10,38-42|Lc 10,38-42]]</span>*).<br>Ogni volta che accogliamo l’invito alla Cena del Signore e partecipiamo alla mensa eucaristica, è Dio stesso che “passa a servirci” (cfr. *<span class="BibleRef">[[Lc 12,37|Lc 12,37]]</span>*).<br>Eppure, il nostro Dio ha prima saputo farsi ospite, e anche oggi sta alla nostra porta e bussa (cfr. *<span class="BibleRef">[[Ap 3,20|Ap 3,20]]</span>*).<br>È suggestivo che nella lingua italiana l’ospite è sia chi ospita, sia chi viene ospitato.<br>Così, in questa domenica estiva possiamo contemplare il gioco di accoglienza reciproca, fuori dal quale la nostra vita impoverisce.<br><br>Ci vuole umiltà sia a ospitare sia a farsi ospitare.<br>Occorrono delicatezza, attenzione, apertura.<br>Nel Vangelo, Marta rischia di non entrare fino in fondo nella gioia di questo scambio.<br>È tanto presa da ciò che le tocca fare per accogliere Gesù, che rischia di rovinare un momento indimenticabile di incontro.<br>Marta è una persona generosa, ma Dio la chiama a qualcosa di più bello della stessa generosità.<br>La chiama a uscire da sé.<br><br>Sorelle e fratelli carissimi, solo questo fa fiorire la nostra vita: aprirci a qualcosa che ci distoglie da noi stessi e nello stesso tempo ci riempie.<br>Nel momento in cui Marta si lamenta perché la sorella l’ha lasciata sola a servire (cfr. *<span class="BibleRef">[[Lc 10,40|v. 40]]</span>*), Maria ha come perso il senso del tempo, conquistata dalla parola di Gesù.<br>Non è meno concreta di sua sorella e neanche meno generosa.<br>Ha però colto l’occasione.<br>Per questo Gesù riprende Marta: perché è rimasta esterna a un’intimità che anche a lei darebbe molta gioia (cfr. *<span class="BibleRef">[[Lc 10,41-42|vv. 41-42]]</span>*).<br><br>Il tempo estivo può aiutarci a “rallentare” e a diventare più simili a Maria che a Marta.<br>A volte non ci concediamo la parte migliore.<br>Bisogna che viviamo un po’ di riposo, col desiderio di imparare di più l’arte dell’ospitalità.<br>L’industria delle vacanze vuole venderci ogni genere di esperienza, ma forse non quello che cerchiamo.<br>È gratuito, infatti, e non si può comprare ogni vero incontro: sia quello con Dio, sia quello con gli altri, sia quello con la natura.<br>Occorre solo farsi ospiti: fare posto e anche chiederlo; accogliere e farsi accogliere.<br>Abbiamo tanto da ricevere e non solo da dare.<br>Abramo e Sara, seppure anziani, si scoprirono fecondi quando accolsero con tranquillità il Signore stesso in tre viandanti.<br>Anche per noi c’è tanta vita da accogliere ancora.<br><br>Preghiamo Maria Santissima, Madre accogliente, che ha ospitato nel proprio grembo il Signore e insieme a Giuseppe gli ha dato casa.<br>In lei brilla la nostra vocazione, la vocazione della Chiesa a rimanere casa aperta a tutti, per continuare ad accogliere il suo Signore, che chiede permesso di entrare. `class: paragrafoNorm`


###### Dopo l’*Angelus*


Cari fratelli e sorelle, `class: incipit`


questa mattina **[[ho celebrato l’Eucaristia nella Cattedrale di Albano]]**.<br>È stato un momento significativo di comunione ecclesiale e di incontro con la Comunità diocesana.<br>Ringrazio Sua Eccellenza Mons. Viva che è qui presente e tutti quelli che hanno lavorato per organizzare questa bellissima celebrazione.<br>Auguri a tutta la Comunità diocesana!<br><br>Continuano a giungere anche in questi giorni notizie drammatiche dal Medio Oriente, in particolare da Gaza.<br><br>Esprimo il mio profondo dolore per l’attacco dell’esercito israeliano contro la Parrocchia cattolica della Sacra Famiglia in Gaza City; come sapete giovedì scorso ha causato la morte di tre cristiani e il grave ferimento di altri.<br>Prego per le vittime, Saad Issa Kostandi Salameh, Foumia Issa Latif Ayyad, Najwa Ibrahim Latif Abu Daoud, e sono particolarmente vicino ai loro familiari e a tutti i parrocchiani.<br>Tale atto, purtroppo, si aggiunge ai continui attacchi militari contro la popolazione civile e i luoghi di culto a Gaza.<br><br>Chiedo nuovamente che si fermi subito la barbarie della guerra e che si raggiunga una risoluzione pacifica del conflitto.<br><br>Alla comunità internazionale rivolgo l’appello a osservare il diritto umanitario e a rispettare l’obbligo di tutela dei civili, nonché il divieto di punizione collettiva, di uso indiscriminato della forza e di spostamento forzato della popolazione.<br><br>Ai nostri amati cristiani mediorientali dico: sono vicino alla vostra sensazione di poter fare poco davanti a questa situazione così drammatica.<br>Siete nel cuore del Papa e di tutta la Chiesa.<br>Grazie per la vostra testimonianza di fede.<br>La Vergine Maria, donna del Levante, aurora del Sole nuovo che è sorto nella storia, vi protegga sempre e accompagni il mondo verso albori di pace.<br><br>Saluto tutti voi, fedeli di Castel Gandolfo e tutti i pellegrini qui presenti.<br><br>Rivolgo il mio saluto ai giovani partecipanti al pellegrinaggio organizzato dalla *Catholic Worldview Fellowship*, in visita a Roma dopo alcune settimane di preghiera e di formazione.<br><br>Ringrazio il Forum Internazionale di Azione Cattolica per aver promosso la “*Maratona di preghiera per i Governanti*”: dalle ore 10 e fino alle 22 di questa sera l’invito, rivolto a ciascuno di noi, è di fermarci soltanto per un minuto a pregare, chiedendo al Signore di illuminare i nostri Governanti e ispirare in loro progetti di pace.<br><br>In queste settimane, alcune famiglie del Movimento dei Focolari si trovano a Loppiano per la “Scuola internazionale di Famiglie Nuove”.<br>Prego perché questa esperienza di spiritualità e fraternità vi renda saldi nella fede e gioiosi nell’accompagnamento spirituale di altre famiglie.<br><br>Saluto gli studenti, i docenti e il personale del *Catholic Institute of Technology*, che ha sede proprio qui a Castel Gandolfo; saluto il Gruppo Scout Agesci Gela 3, impegnato nel pellegrinaggio giubilare che si concluderà dinanzi alla tomba del Beato Carlo Acutis; saluto anche i ragazzi di Castello di Godego, che sono impegnati in una esperienza di servizio con la Caritas di Roma; saluto i fedeli di Palermo e quelli di Sarsina.<br><br>Sono presenti anche i membri del Gruppo Folkloristico «‘O Stazzo», come pure la Banda Musicale di Alba de Tormes.<br><br>Fra qualche giorno farò rientro in Vaticano, dopo queste due settimane vissute qui a Castel Gandolfo.<br>Desidero ringraziare tutti voi per l’accoglienza e a tutti auguro una buona domenica! `class: paragrafoNorm`


Piazza della Libertà (Castel Gandolfo), Domenica, 20 luglio 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


