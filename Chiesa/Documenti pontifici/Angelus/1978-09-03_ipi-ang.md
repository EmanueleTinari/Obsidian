---
cssclasses: docVat
progr-doc: 5230
num-doc: 7
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Angelus|Angelus]]"
titolo-doc: Domenica, 03 settembre 1978
giorno-doc: 3
mese-doc: 9
anno-doc: 1978
data-doc: 1978-09-03
lingua-doc: Italiano
lingua-orig: Italiano
stato: false
tags:
  - Angelus
  - Giovanni_Paolo_I
  - Angelus_Domenica_03_settembre_1978
  - Documenti_pontifici
aliases:
  - Domenica, 03 settembre 1978
  - Angelus Domenica, 03 settembre 1978
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/angelus/documents/hf_jp-i_ang_03091978.html)"
creato: 2025/09/15 23:33:07
modificato: 2025/10/04 15:48:09
---


***


Angelus `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Domenica, 03 settembre 1978


Lassù nel Veneto sentivo dire: ogni buon ladrone ha la sua devozione.<br>Il Papa ne ha parecchie di devozioni; tra l’altro a **San Gregorio Magno**, di cui oggi ricorre la festa.<br>A Belluno il seminario si chiama gregoriano in onore di **San Gregorio Magno**.<br>Io ci ho passato 7 anni come studente e 20 come insegnante.<br>Si dà il caso che oggi, 3 settembre, lui sia stato eletto Papa ed io comincio ufficialmente il mio servizio alla Chiesa universale.<br>Era romano, diventato primo Magistrato della città.<br>Poi ha dato tutto ai poveri, si è fatto monaco, è diventato Segretario del Papa.<br>Morto il Papa, hanno eletto lui e non voleva.<br>Ci si è messo di mezzo l’Imperatore, il popolo.<br>Dopo, finalmente, ha accettato e ha scritto al suo amico Leandro, Vescovo di Siviglia: «*mi viene da piangere più che parlare*».<br>E alla sorella dell’Imperatore: «*l’Imperatore ha voluto che una scimmia diventasse leone*»; si vede che anche a quei tempi era difficile fare il Papa.<br>Era tanto buono verso i poveri; ha convertito l’Inghilterra.<br><br>Soprattutto ha scritto dei bellissimi libri; uno è la *Regola Pastorale*: insegna ai vescovi il loro mestiere, ma, nell’ultima parte, ha queste parole: «*io ho descritto il buon pastore ma non lo sono, io ho mostrato la spiaggia della perfezione cui arrivare, ma personalmente mi trovo ancora nei marosi dei miei difetti, delle mie mancanze, e allora: per piacere* – ha detto – *perché non abbia a naufragare, gettatemi una tavola di salvezza con le vostre preghiere*».<br>Io dico altrettanto; però non solo il Papa ha bisogno di preghiere ma il mondo.<br>Uno scrittore spagnolo ha scritto: «*il mondo va male perché ci sono più battaglie che preghiere*».<br>Cerchiamo che ci siano più preghiere e meno battaglie. `class: paragrafoNorm`


San Pietro, Domenica, 03 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


