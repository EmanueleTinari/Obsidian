---
cssclasses: docVat
progr-doc: 29914
num-doc: 142
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 24 agosto 2025
giorno-doc: 24
mese-doc: 8
anno-doc: 2025
data-doc: 2025-08-24
lingua-doc: Italiano
lingua-orig: Italiano
stato: false
tags: [Angelus, Leone_XIV, Angelus_Domenica_24_agosto_2025, Documenti_pontifici]
aliases:
  - Domenica, 24 agosto 2025
  - Angelus Domenica, 24 agosto 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250824-angelus.html)"
creato: 2025/09/19 07:31:15
modificato: 2025/10/03 16:08:09
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 24 agosto 2025


Cari fratelli e sorelle, buona domenica! `class: incipit`


Al centro del Vangelo di oggi (*<span class="BibleRef">[[Lc 13,22-30|Lc 13,22-30]]</span>*) troviamo l’immagine della “***porta stretta***”, usata da Gesù per rispondere a un tale che gli chiede se sono pochi quelli che si salvano; Gesù dice: «***Sforzatevi di entrare per la porta stretta perché molti, io vi dico, cercheranno di entrare, ma non ci riusciranno***» (*<span class="BibleRef">[[Lc 13,24|v. 24]]</span>*).<br><br>A prima vista, questa immagine fa sorgere in noi qualche domanda: se Dio è il Padre dell’amore e della misericordia, che sempre rimane con le braccia aperte per accoglierci, perché Gesù dice che la porta della salvezza è stretta?<br><br>Certamente, il Signore non vuole scoraggiarci.<br>Le sue parole, invece, servono soprattutto a scuotere la presunzione di coloro che pensano di essere già salvati, di quelli che praticano la religione e, perciò, si sentono già a posto.<br>In realtà, essi non hanno compreso che non basta compiere atti religiosi se questi non trasformano il cuore: il Signore non vuole un culto separato dalla vita e non gradisce sacrifici e preghiere se non ci conducono a vivere l’amore verso i fratelli e a praticare la giustizia.<br>Per questo, quando si presenteranno davanti al Signore vantandosi di aver mangiato e bevuto con Lui e di aver ascoltato i suoi insegnamenti, si sentiranno rispondere: «***Voi, non so di dove siete. Allontanatevi da me, voi tutti operatori di ingiustizia!***» (*<span class="BibleRef">[[Lc 13,27|v. 27]]</span>*).<br><br>Fratelli e sorelle, è bella la provocazione che ci giunge dal Vangelo di oggi: mentre a volte ci capita di giudicare chi è lontano dalla fede, Gesù mette in crisi “la sicurezza dei credenti”.<br>Egli, infatti, ci dice che non basta professare la fede con le parole, mangiare e bere con Lui celebrando l’Eucaristia o conoscere bene gli insegnamenti cristiani.<br>La nostra fede è autentica quando abbraccia tutta la nostra vita, quando diventa un criterio per le nostre scelte, quando ci rende donne e uomini che si impegnano nel bene e rischiano nell’amore proprio come ha fatto Gesù; Egli non ha scelto la via facile del successo o del potere ma, pur di salvarci, ci ha amati fino ad attraversare la “***porta stretta***” della Croce.<br>Lui è la misura della nostra fede, Lui è la porta che dobbiamo attraversare per essere salvati (cfr. *<span class="BibleRef">[[Gv 10,9|Gv 10,9]]</span>*), vivendo il suo stesso amore e diventando, con la nostra vita, operatori di giustizia e di pace.<br><br>A volte, questo significa compiere scelte faticose e impopolari, lottare contro il proprio egoismo e spendersi per gli altri, perseverare nel bene laddove sembrano prevalere le logiche del male, e così via.<br>Ma, oltrepassando questa soglia, scopriremo che la vita si spalanca davanti a noi in modo nuovo, e, fin d’ora, entreremo nel cuore largo di Dio e nella gioia della festa eterna che Egli ha preparato per noi.<br><br>Invochiamo la Vergine Maria, perché ci aiuti ad attraversare con coraggio la “porta stretta” del Vangelo, così che possiamo aprirci con gioia alla larghezza dell’amore di Dio Padre. `class: paragrafoNorm`


###### Dopo l’*Angelus*


Cari fratelli e sorelle! `class: incipit`


Esprimo la mia vicinanza alla popolazione di Cabo Delgado, in Mozambico, vittima di una situazione di insicurezza e violenza che continua a provocare morti e sfollati.<br>Mentre faccio appello a non dimenticare questi nostri fratelli e sorelle, vi invito a pregare per loro ed esprimo la speranza che gli sforzi dei responsabili del Paese riescano a ristabilire la sicurezza e la pace in quel territorio.<br><br>Venerdì scorso, 22 agosto, abbiamo accompagnato con la nostra preghiera e con il digiuno i fratelli e le sorelle che soffrono a causa delle guerre.<br>Oggi ci uniamo ai nostri fratelli ucraini i quali, con l’iniziativa spirituale “*Preghiera Mondiale per l’Ucraina*”, chiedono che il Signore doni la pace al loro martoriato Paese.<br><br>Saluto tutti voi, fedeli di Roma e pellegrini di vari Paesi, in particolare quelli di Karaganda, in Kazakistan, Budapest e la comunità del Pontificio Collegio Nord Americano.<br>Sono lieto di accogliere la Banda Musicale di Gozzano e i gruppi parrocchiali di Bellagio, Vidigulfo, Carbonia, Corlo e Val Cavallina.<br>Saluto, inoltre, i fedeli giunti in bicicletta da Rovato e da Manerbio, e il gruppo della *Via Lucis* itinerante.<br><br>A tutti voi auguro una buona domenica. `class: paragrafoNorm`


Piazza San Pietro, Domenica, 24 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


