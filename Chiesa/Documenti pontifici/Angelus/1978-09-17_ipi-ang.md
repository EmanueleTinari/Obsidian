---
cssclasses: docVat
progr-doc: 5235
num-doc: 12
autore-doc: "[[Scheda 263° papa - Giovanni Paolo I|Giovanni Paolo I]]"
tipo-doc: "[[Angelus|Angelus]]"
titolo-doc: Domenica, 17 settembre 1978
giorno-doc: 17
mese-doc: 9
anno-doc: 1978
data-doc: 1978-09-17
lingua-doc: Italiano
lingua-orig: Italiano
stato: false
tags:
  - Angelus
  - Giovanni_Paolo_I
  - Angelus_Domenica_17_settembre_1978
  - Documenti_pontifici
aliases:
  - Domenica, 17 settembre 1978
  - Angelus Domenica, 17 settembre 1978
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/john-paul-i/it/angelus/documents/hf_jp-i_ang_17091978.html)"
creato: 2025/09/16 16:24:00
modificato: 2025/09/16 17:13:58
---


***


Angelus `class: tipoDoc`


del sommo pontefice `class: tipoAut`


Giovanni Paolo I `class: nomeAut`


# Domenica, 17 settembre 1978


Martedì prossimo, quasi 12 milioni di ragazzi tornano a scuola.<br>Il Papa spera di non rubare il mestiere al ministro Pedini con ingerenze indebite se porge i più cordiali auguri sia agli insegnanti che agli scolari.<br><br>Gli insegnanti italiani hanno alle loro spalle dei casi classici di esemplare attaccamento e dedizione alla scuola.<br>Giosuè Carducci era professore universitario a Bologna.<br>Andò a Firenze per certe celebrazioni.<br>Una sera si congedò dal ministro della pubblica istruzione.<br>«Ma no – disse il ministro – resti anche domani».<br>«Eccellenza, non posso. Domani ho lezione all’università e i ragazzi mi aspettano».<br>«La dispenso io».<br>«Lei può dispensarmi, ma io non mi dispenso».<br>Il professor Carducci aveva veramente un alto senso sia della scuola, sia degli alunni.<br>Era della razza di coloro che dicono: «Per insegnare il latino a John non basta conoscere il latino, ma bisogna anche conoscere e amare John».<br>E ancora: «Tanto vale la lezione quanto la preparazione».<br><br>Agli alunni delle elementari vorrei ricordare il loro amico Pinocchio: non quello che un giorno marinò la scuola per andare a vedere i burattini; ma quell’altro, il Pinocchio che prese il gusto alla scuola, tanto che durante l’intero anno scolastico, ogni giorno, in classe, fu il primo ad entrare e l’ultimo ad uscire.<br><br>I miei auguri più affettuosi, però, vanno agli alunni delle scuole medie, specialmente superiori.<br>Questi non hanno soltanto gli immediati problemi di scuola, ma c’è in distanza il loro dopo scuola.<br>Sia in Italia, sia nelle altre nazioni del mondo, oggi: portoni spalancati per chi vuole entrare alle scuole medie e alle università; ma quando hanno il diploma o la laurea ed escono dalla scuola, ci sono soltanto piccoli, piccoli usciolini, e non trovano lavoro, e non possono sposarsi.<br>Sono problemi che la società di oggi deve veramente studiare e cercare di risolvere.<br><br>Anche il Papa è stato alunno di queste scuole: ginnasio, liceo, università.<br>Ma io pensavo soltanto alla gioventù e alla parrocchia.<br>Nessuno è venuto a dirmi: «Tu diventerai Papa».<br>Oh! Se me lo avessero detto!<br>Se me lo avessero detto, avrei studiato di più, mi sarei preparato.<br>Adesso invece sono vecchio, non c’è tempo.<br><br>Ma voi, cari giovani, che studiate, voi siete veramente giovani, voi ce l’avete il tempo, avete la gioventù, la salute, la memoria, l’ingegno: cercate di sfruttare tutte queste cose.<br>Dalle vostre scuole sta per uscire la classe dirigente di domani.<br>Parecchi di voi diventeranno ministri, deputati, senatori, sindaci, assessori o anche ingegneri, primari, occuperete dei posti nella società.<br>E oggi chi occupa un posto deve avere la competenza necessaria, bisogna prepararsi.<br><br>Il generale Wellington, quello che ha vinto Napoleone, ha voluto tornare in Inghilterra a vedere il collegio militare dove aveva studiato, dove si era preparato, e agli allievi ufficiali ha detto: «Guardate, qui è stata vinta la battaglia di Waterloo».<br>E così dico a voi, cari giovani: avrete delle battaglie nella vita a 30, 40, 50 anni, ma se volete vincerle, adesso bisogna cominciare, adesso prepararsi, adesso essere assidui allo studio e alla scuola.<br><br>Preghiamo il Signore che aiuti i professori, studenti e anche le famiglie che guardano la scuola con lo stesso affetto e con la stessa preoccupazione del Papa. `class: paragrafoNorm`


San Pietro, Domenica, 17 settembre 1978 `class: dataLuogo`


Ioannes Paulus PP. I `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


