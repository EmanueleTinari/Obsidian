---
cssclasses: docVat
progr-doc: 29904
num-doc: 132
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Venerdì, 15 agosto 2025, Solennità dell’Assunzione della Beata Vergine Maria
giorno-doc: 15
mese-doc: 8
anno-doc: 2025
data-doc: 2025-08-15
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Venerdì_15_agosto_2025
  - Solennità_Assunzione_della_Beata_Vergine_Maria
  - Assunzione_della_Beata_Vergine_Maria
  - Documenti_pontifici
aliases:
  - Venerdì, 15 agosto 2025, Solennità dell’Assunzione della Beata Vergine Maria
  - Angelus Venerdì, 15 agosto 2025, Solennità dell’Assunzione della Beata Vergine Maria
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250815-angelus.html)"
creato: 2025/09/19 07:31:15
modificato: 2025/10/06 10:05:13
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Venerdì, 15 agosto 2025, Solennità dell’Assunzione della Beata Vergine Maria


Cari fratelli e sorelle, buona festa! `class: incipit`


I Padri del [[Documenti vari/Documenti del Concilio Ecumenico Vaticano II/Concilio Ecumenico Vaticano II#DOCUMENTI DEL CONCILIO ECUMENICO VATICANO II|Concilio Vaticano II]] ci hanno lasciato un testo stupendo sulla Vergine Maria, che mi piace rileggere con voi oggi, mentre celebriamo la solennità della sua Assunzione alla gloria del cielo.<br>Al termine del documento sulla Chiesa, il Concilio dice così: «*La madre di Gesù, come in cielo, in cui è già glorificata nel corpo e nell’anima, costituisce l’immagine e l’inizio della Chiesa che dovrà avere il suo compimento nell’età futura, così sulla terra brilla ora innanzi al peregrinante popolo di Dio quale segno di sicura speranza e di consolazione, fino a quando non verrà il giorno del Signore* (cfr. *<span class="BibleRef">[[2Pt 3,10|2Pt 3,10]]</span>*)» (*[[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art68" name="cos-lug_art68">68</span>.|Lumen gentium, 68]]*).<br><br>Maria, che Cristo risorto ha portato con sé nella gloria in corpo e anima, risplende come *icona di speranza* per i suoi figli pellegrini nella storia.<br><br>Come non pensare ai versi di Dante, nell’ultimo canto del *Paradiso*?<br>Nella preghiera messa in bocca a **San Bernardo**, che inizia «*Vergine madre, figlia del tuo figlio*» (XXXIII, 1), il poeta loda Maria perché quaggiù, tra noi mortali, è «*di speranza fontana vivace*» (XXXIII, 12), cioè sorgente viva, zampillante di speranza.<br><br>Sorelle e fratelli, questa verità della nostra fede è perfettamente intonata al tema del Giubileo che stiamo vivendo: “*Pellegrini di speranza*”.<br>Il pellegrino ha bisogno della meta che orienti il suo viaggio: una meta bella, attraente, che guidi i suoi passi e lo rianimi quando è stanco, che ravvivi sempre nel suo cuore il desiderio e la speranza.<br>Nel cammino dell’esistenza questa meta è Dio, Amore infinito ed eterno, pienezza di vita, di pace, di gioia, di ogni bene.<br>Il cuore umano è attratto da tale bellezza e non è felice finché non la trova; e in effetti rischia di non trovarla se si perde in mezzo alla “selva oscura” del male e del peccato.<br><br>Ma ecco la grazia: Dio ci è venuto incontro, ha assunto la nostra carne, fatta di terra, e l’ha portata con Sé, simbolicamente diciamo “in cielo”, cioè in Dio.<br>È il mistero di Gesù Cristo, incarnato, morto e risorto per la nostra salvezza; e, inseparabile da Lui, è anche il mistero di Maria, la donna da cui il Figlio di Dio ha preso carne, e della Chiesa, corpo mistico di Cristo.<br>Si tratta di un unico mistero d’amore, e dunque di libertà.<br>Come Gesù ha detto “sì”, così Maria ha detto “sì”, ha creduto alla parola del Signore.<br>E tutta la sua vita è stata un pellegrinaggio di speranza insieme al Figlio di Dio e suo, un pellegrinaggio che, attraverso la Croce e la Risurrezione, l’ha fatta giungere in patria, nell’abbraccio di Dio.<br><br>Per questo, mentre siamo in cammino, come singoli, come famiglia, in comunità, specialmente quando vengono le nubi e la strada si fa incerta e difficile, alziamo lo sguardo, guardiamo a lei, la nostra Madre, e ritroveremo la speranza che non delude (cfr. *<span class="BibleRef">[[Rm 5,5|Rm 5,5]]</span>*). `class: paragrafoNorm`


###### Dopo l’*Angelus*


Cari fratelli e sorelle, `class: incipit`


oggi vogliamo affidare all’intercessione della Vergine Maria, assunta in cielo, la nostra preghiera per la pace.<br>Ella, come Madre, soffre per i mali che affliggono i suoi figli, specialmente i piccoli e i deboli.<br>Tante volte nei secoli lo ha confermato con messaggi e apparizioni.<br><br>Nel proclamare il dogma dell’Assunzione, mentre ancora era bruciante la tragica esperienza della seconda guerra mondiale, [[Scheda 260° papa - Pio XII|Pio XII]] scriveva: «*Vi è da sperare che tutti coloro che mediteranno i gloriosi esempi di Maria abbiano a persuadersi sempre meglio del valore della vita umana», e auspicava che mai più si facesse «scempio di vite umane, suscitando guerre*» (**[[Cost. ap. Munificentissimus Deus]]**).<br><br>Quanto sono attuali queste parole!<br>Ancora oggi purtroppo ci sentiamo impotenti di fronte al dilagare nel mondo di una violenza sempre più sorda e insensibile ad ogni moto di umanità.<br>Eppure non dobbiamo smettere di sperare: Dio è più grande del peccato degli uomini.<br>Non dobbiamo rassegnarci al prevalere della logica del conflitto e delle armi.<br>Con Maria crediamo che il Signore continua a soccorrere i suoi figli, ricordandosi della sua misericordia.<br>Solo in essa è possibile ritrovare la via della pace.<br><br>E ora rivolgo il mio saluto a voi, pellegrini dall’Italia e da vari Paesi.<br><br>Saluto la comunità di evangelizzazione universitaria proveniente dall’Honduras; le famiglie del Movimento dell’Amore Familiare, che hanno concluso i loro Esercizi spirituali; il gruppo di sposi e fidanzati “**Santa Rita**”.<br><br>Auguri e buona festa a tutti! `class: paragrafoNorm`


Piazza della Libertà (Castel Gandolfo), Venerdì, 15 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


