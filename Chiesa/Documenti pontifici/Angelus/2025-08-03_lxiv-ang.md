---
cssclasses: docVat
progr-doc: 29938
num-doc: 122
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 3 agosto 2025
giorno-doc: 3
mese-doc: 8
anno-doc: 2025
data-doc: 2025-08-03
lingua-doc: Italiano
lingua-orig: Italiano
stato: false
tags: [Angelus, Leone_XIV, Angelus_Domenica_3_agosto_2025, Documenti_pontifici]
aliases:
  - Domenica, 3 agosto 2025
  - Angelus Domenica, 3 agosto 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250803-angelus.html)"
creato: 2025/09/19 07:31:14
modificato: 2025/10/03 16:27:05
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 3 agosto 2025


Carissimi, `class: incipit`


il Signore Gesù è presente in mezzo a noi e in noi: tutto in tutti nell’Eucaristia.<br>Uniti a Lui vogliamo elevare un immenso “grazie” al Padre per il dono di questi giorni del vostro Giubileo.<br>È stato una cascata di grazia per la Chiesa e per il mondo intero!<br>E lo è stato attraverso la partecipazione di ognuno di voi.<br>Per questo voglio ringraziarvi ad uno ad uno, con tutto il cuore.<br>In particolare ricordo e affido al Signore María e Pascale, le due giovani pellegrine, una spagnola e l’altra egiziana, che ci hanno lasciato in questi giorni.<br>Ringrazio i Vescovi, i sacerdoti, le religiose e i religiosi, gli educatori che vi hanno accompagnato; e anche tutti coloro che hanno pregato per questo evento e hanno partecipato spiritualmente.<br><br>*In communion with Christ, our peace and hope for the world, we are closer than ever to young people who suffer the most serious evils, which are caused by other human beings.<br>We are with the young people of Gaza, we are with the young people of Ukraine, with those of every land bloodied by the war.<br>My young brothers and sisters, you are the sign that a different world is possible: a world of fraternity and friendship, where conflicts are not resolved with weapons but with dialogue.*<br><br>[In comunione con Cristo nostra pace, speranza per il mondo, siamo più che mai vicini ai giovani che soffrono il male più grave, quello procurato da altri uomini.<br>Siamo con i giovani di Gaza, siamo con i giovani dell’Ucraina, con quelli di ogni terra insanguinata dalle guerre.<br>Miei giovani fratelli e sorelle, voi siete il segno che un mondo diverso è possibile: un mondo di fraternità e amicizia, dove i conflitti si affrontano non con le armi ma con il dialogo.]<br><br>*Sí, ¡con Cristo es posible!<br>Con su amor, con su perdón, con la fuerza de su Espíritu.<br>Mis queridos amigos, unidos a Jesús como los sarmientos a la vid, ustedes darán mucho fruto; serán sal de la tierra, luz del mundo; serán semillas de esperanza allí donde viven: en la familia, con sus amigos, en la escuela, en el trabajo, en el deporte.<br>Semillas de esperanza con Cristo nuestra esperanza.*<br><br>[Sì, con Cristo è possibile!<br>Con il suo amore, col suo perdono, con la forza del suo Spirito.<br>Miei cari amici e amiche, uniti a Gesù come i tralci alla vite, voi porterete molto frutto; sarete sale della terra, luce del mondo; sarete semi di speranza là dove vivete: in famiglia, tra gli amici, nella scuola, al lavoro, nello sport.<br>Semi di speranza con Cristo nostra speranza.]<br><br>Dopo questo Giubileo, il “pellegrinaggio di speranza” dei giovani continua e ci porterà in Asia!<br>Rinnovo l’invito che Papa [[Scheda 266° papa - Francesco|Francesco]] ha rivolto **[[a Lisbona due anni fa]]**: i giovani di tutto il mondo si ritroveranno insieme al Successore di Pietro per celebrare la *Giornata Mondiale della Gioventù* a Seoul, in Corea, dal 3 all’8 agosto 2027.<br>Questa Giornata avrà per tema «***Abbiate coraggio: io ho vinto il mondo!***» (*<span class="BibleRef">[[Gv 16,33|Gv 16,33]]</span>*).<br>Proprio la speranza che abita nei nostri cuori ci dà la forza di annunciare la vittoria di Cristo Risorto sul male e sulla morte; e di questo voi, giovani pellegrini di speranza, sarete testimoni sino ai confini della terra.<br>Vi do allora appuntamento a Seoul: continuiamo a sognare insieme, a sperare insieme!<br><br>Affidiamoci alla materna protezione della Vergine Maria.<br><br>[*Angelus Domini...*] `class: paragrafoNorm`


###### Saluto finale ai giovani:


Bene, ragazzi e ragazze, un ultimo saluto. `class: incipit`


Grazie di nuovo a tutti voi!<br>Grazie per la musica, grazie a tutti coloro che hanno lavorato per preparare tante cose durante questa settimana, questo Giubileo.<br><br>Abbiamo detto già che il prossimo appuntamento sarà in Corea.<br>Un applauso ai tanti coreani presenti!<br><br>Chiedo a voi di portare un saluto anche ai tanti giovani che non sono potuti venire e stare qui con noi, in tanti Paesi da dove era impossibile uscire.<br>Ci sono posti da dove i giovani non hanno potuto [venire], per le ragioni che conosciamo.<br><br>Portate questa gioia, questo entusiasmo a tutto il mondo.<br>Voi siete sale della terra, luce del mondo: portate questo saluto a tutti i vostri amici, a tutti i giovani che hanno bisogno di un messaggio di speranza.<br><br>Grazie di nuovo a tutti voi!<br>E buon viaggio! `class: paragrafoNorm`


Tor Vergata, Domenica, 3 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


