---
cssclasses: docVat
progr-doc: 29983
num-doc: 167
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 14 settembre 2025, Festa dell’Esaltazione della Santa Croce
giorno-doc: 14
mese-doc: 9
anno-doc: 2025
data-doc: 2025-09-14
lingua-doc: Italiano
lingua-orig: Italiano
stato: false
tags: [Angelus, Leone_XIV, Angelus_Domenica_14_settembre_2025, Festa_Esaltazione_della_Santa_Croce, Esaltazione_della_Santa_Croce, Documenti_pontifici]
aliases:
  - Domenica, 14 settembre 2025, Festa dell’Esaltazione della Santa Croce
  - Angelus Domenica, 14 settembre 2025, Festa dell’Esaltazione della Santa Croce
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250914-angelus.html)"
creato: 2025/09/19 07:30:49
modificato: 2025/09/29 15:36:49
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 14 settembre 2025, Festa dell’Esaltazione della Santa Croce


Cari fratelli e sorelle, buona domenica! `class: incipit`


Oggi la Chiesa celebra la Festa dell’*Esaltazione della Santa Croce*, in cui ricorda il ritrovamento del legno della Croce da parte di **Sant’Elena**, a Gerusalemme, nel IV secolo, e la restituzione della preziosa Reliquia alla Città santa, ad opera dell’Imperatore Eraclio.<br><br>Ma cosa vuol dire per noi, oggi, celebrare questa Festa?<br>Ci aiuta a comprenderlo il Vangelo che la liturgia ci propone (cfr. *<span class="BibleRef">[[Gv 3,13-17|Gv 3,13-17]]</span>*).<br>La scena si svolge di notte: Nicodemo, uno dei capi dei Giudei, persona retta e dalla mente aperta (cfr. *<span class="BibleRef">[[Gv 7,50-51|Gv 7,50-51]]</span>*), viene a incontrare Gesù.<br>Ha bisogno di luce, di guida: cerca Dio e chiede aiuto al Maestro di Nazaret, perché in Lui riconosce un profeta, un uomo che compie segni straordinari.<br><br>Il Signore lo accoglie, lo ascolta, e alla fine gli rivela che il Figlio dell’uomo dev’essere innalzato, «***perché chiunque crede in lui abbia la vita eterna***» (*<span class="BibleRef">[[Gv 3,15|Gv 3,15]]</span>*), e aggiunge: «***Dio infatti ha tanto amato il mondo da dare il Figlio unigenito, perché chiunque crede in lui non vada perduto, ma abbia la vita eterna***» (cfr. *<span class="BibleRef">[[Gv 3,16|v. 16]]</span>*).<br>Nicodemo, che forse al momento non comprende appieno il senso di queste parole, lo potrà fare certamente quando, dopo la crocifissione, aiuterà a seppellire il corpo del Salvatore (cfr. *<span class="BibleRef">[[Gv 19,39|Gv 19,39]]</span>*): capirà che Dio, per redimere gli uomini, si è fatto uomo ed è morto sulla croce.<br><br>Gesù parla di questo a Nicodemo, richiamando un episodio dell’Antico Testamento (cfr. *<span class="BibleRef">[[Nm 21,4-9|Nm 21,4-9]]</span>*), quando nel deserto gli Israeliti, assaliti da serpenti velenosi, si salvavano guardando il serpente di bronzo che Mosè, obbedendo al comando di Dio, aveva fatto e posto sopra un’asta.<br><br>Dio ci ha salvati mostrandosi a noi, offrendosi come nostro compagno, maestro, medico, amico, fino a farsi per noi Pane spezzato nell’Eucaristia.<br>E per compiere quest’opera si è servito di uno degli strumenti di morte più crudeli che l’uomo abbia mai inventato: la croce.<br><br>Per questo oggi noi ne celebriamo l’“*esaltazione*”: per l’amore immenso con cui Dio, abbracciandola per la nostra salvezza, l’ha trasformata da mezzo di morte a strumento di vita, insegnandoci che niente può separarci da Lui (cfr. *<span class="BibleRef">[[Rm 8,35-39|Rm 8,35-39]]</span>*) e che la sua carità è più grande del nostro stesso peccato (cfr. [[Scheda 266° papa - Francesco|Francesco]], **[[Catechesi, 30 marzo 2016]]**).<br><br>Chiediamo allora, per intercessione di Maria, la Madre presente al Calvario vicino al suo Figlio, che anche in noi si radichi e cresca il suo amore che salva, e che anche noi sappiamo donarci gli uni agli altri, come Lui si è donato tutto a tutti. `class: paragrafoNorm`


###### Dopo l’*Angelus*


Cari fratelli e sorelle! `class: incipit`


Domani ricorre il 60° anniversario dell’istituzione del *Sinodo dei Vescovi*, un’intuizione profetica di [[Scheda 262° papa - Paolo VI|San Paolo VI]], affinché i Vescovi potessero ancora di più e meglio esercitare la comunione con il Successore di Pietro.<br>Auspico che questa ricorrenza susciti un rinnovato impegno per l’unità, per la sinodalità e per la missione della Chiesa.<br><br>Rivolgo con affetto il mio saluto a tutti voi, fedeli di Roma e pellegrini dall’Italia e da vari Paesi, in particolare quelli di Villa Alemana e Valparaíso, in Cile, from the Archdiocese of Mwanza in Tanzania, e di Humpolec, nella Repubblica Ceca; i peruviani dell’Associazione religiosa Jesús Nazareno Cautivo.<br>Saluto poi i fedeli di Chiaiamari, Anitrella, Uboldo, Faeto, Lesmo, Trani, Faenza, Pistoia, San Martino in Sergnano, Guardia di Acireale, San Martino delle Scale in Palermo e Alghero.<br><br>Saluto inoltre le Bande musicali di Borno e di Sonico in Val Camonica, la Cooperativa “La Nuova Famiglia” di Monza, il Comitato Regionale Pro Loco del Lazio, l’Unione dell’Apostolato Cattolico, i giovani del Don Bosco Youth-Net e la comunità di Comunione e Liberazione di Roma; come pure l’Associazione Arti e Mestieri di Sant’Agata di Militello, i motociclisti venuti da Ravenna e i ciclisti giunti da Rovigo.<br><br>Carissimi, sembra che sappiate, oggi compio settant’anni.<br>Rendo grazie al Signore e ai miei genitori; e ringrazio quanti hanno avuto un ricordo nella preghiera.<br>Tante grazie a tutti!<br>Grazie!<br>Buona domenica! `class: paragrafoNorm`


Piazza San Pietro, Domenica, 14 settembre 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


