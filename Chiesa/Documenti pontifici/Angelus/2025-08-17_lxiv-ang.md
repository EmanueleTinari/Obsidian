---
cssclasses: docVat
progr-doc: 29950
num-doc: 134
autore-doc: "[[Scheda 267° papa - Leone XIV|Leone XIV]]"
tipo-doc: "[[Angelus|Angelus]]"
titolo-doc: Domenica, 17 agosto 2025
giorno-doc: 17
mese-doc: 8
anno-doc: 2025
data-doc: 2025-08-17
lingua-doc: Italiano
lingua-orig: Italiano
stato: false
tags:
  - Angelus
  - Leone_XIV
  - Angelus_Domenica_17_agosto_2025
  - Documenti_pontifici
aliases:
  - Domenica, 17 agosto 2025
  - Angelus Domenica, 17 agosto 2025
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/leo-xiv/it/angelus/2025/documents/20250817-angelus.html)"
creato: 2025/09/19 07:31:14
modificato: 2025/10/06 10:07:02
---


***


Angelus `class: tipoDoc`


del sommo pontefice `class: tipoAut`


Leone XIV `class: nomeAut`


# Domenica, 17 agosto 2025


Cari fratelli e sorelle, buona domenica! `class: incipit`


Oggi il Vangelo ci presenta un testo impegnativo (cfr. *<span class="BibleRef">[[Lc 12,49-53|Lc 12,49-53]]</span>*), in cui Gesù, con immagini forti e grande franchezza, dice ai discepoli che la sua missione, e anche quella di chi lo segue, non è tutta “rose e fiori”, ma è “***segno di contraddizione***” (cfr. *<span class="BibleRef">[[Lc 2,34|Lc 2,34]]</span>*).<br><br>Così dicendo, il Signore anticipa ciò che dovrà affrontare quando a Gerusalemme sarà osteggiato, arrestato, insultato, percosso, crocifisso; quando il suo messaggio, pur parlando d’amore e di giustizia, sarà rifiutato; quando i capi del popolo reagiranno con ferocia alla sua predicazione.<br>Del resto, tante delle comunità a cui l’evangelista Luca si rivolgeva con i suoi scritti, vivevano la stessa esperienza.<br>Erano, come ci dicono gli Atti degli Apostoli, comunità pacifiche che, pur con i loro limiti, cercavano di vivere al meglio il messaggio di carità del Maestro (cfr. *<span class="BibleRef">[[At 4,32-33|At 4,32-33]]</span>*).<br>Eppure subivano persecuzioni.<br><br>Tutto questo ci ricorda che non sempre il bene trova, attorno a sé, una risposta positiva.<br>Anzi a volte, proprio perché la sua bellezza infastidisce quelli che non lo accolgono, chi lo compie finisce coll’incontrare dure opposizioni, fino a subire prepotenze e soprusi.<br>Agire nella verità costa, perché nel mondo c’è chi sceglie la menzogna, e perché il diavolo, approfittandone, spesso cerca di ostacolare l’agire dei buoni.<br><br>Gesù, però, ci invita, con il suo aiuto, a non arrenderci e a non omologarci a questa mentalità, ma a continuare ad agire per il bene nostro e di tutti, anche di chi ci fa soffrire.<br>Ci invita a non rispondere alla prepotenza con la vendetta, ma a rimanere fedeli alla verità nella carità.<br>I martiri ne danno testimonianza spargendo il sangue per la fede, ma anche noi, in circostanze e con modalità diverse, possiamo imitarli.<br><br>Pensiamo, ad esempio, al prezzo che deve pagare un buon genitore, se vuole educare bene i suoi figli, secondo principi sani: prima o poi dovrà saper dire qualche “no”, fare qualche correzione, e questo gli costerà sofferenza.<br>Lo stesso vale per un insegnante che desideri formare correttamente i suoi alunni, per un professionista, un religioso, un politico, che si propongano di svolgere onestamente la loro missione, e per chiunque si sforzi di esercitare con coerenza, secondo gli insegnamenti del Vangelo, le proprie responsabilità.<br><br>**Sant’Ignazio di Antiochia**, in proposito, mentre era in viaggio verso Roma, dove avrebbe subito il martirio, scriveva ai cristiani di questa città: «*Non voglio che voi siate accetti agli uomini, ma a Dio*» (*Lettera ai Romani*, 2,1), e aggiungeva: «*È bello per me morire in Gesù Cristo più che regnare sino ai confini della terra*» (*Lettera ai Romani*, 6,1).<br><br>Fratelli e sorelle, chiediamo insieme a Maria, Regina dei Martiri, di aiutarci ad essere, in ogni circostanza, testimoni fedeli e coraggiosi del suo Figlio, e di sostenere i fratelli e le sorelle che oggi soffrono per la fede. `class: paragrafoNorm`


###### Dopo l’*Angelus*


Cari fratelli e sorelle, `class: incipit`


sono vicino alle popolazioni del Pakistan, dell’India e del Nepal colpite da violente alluvioni.<br>Prego per le vittime e i loro familiari e per quanti soffrono a causa di questa calamità.<br><br>Preghiamo perché vadano a buon fine gli sforzi per far cessare le guerre e promuovere la pace; affinché, nelle trattative, si ponga sempre al primo posto il bene comune dei popoli.<br><br>In questo tempo estivo ricevo notizie di tante e svariate iniziative di animazione culturale e di evangelizzazione, organizzate spesso nei luoghi di vacanza.<br>È bello vedere come la passione per il Vangelo stimola la creatività e l’impegno di gruppi e associazioni di ogni età.<br>Penso, ad esempio, alla missione giovanile che si è svolta in questi giorni a Riccione.<br>Ringrazio i promotori e quanti in diversi modi partecipano a tali eventi.<br><br>Saluto con affetto tutti voi presenti oggi qui a Castel Gandolfo.<br><br>In particolare, sono lieto di accogliere il gruppo AIDO di Coccaglio, che celebra 50 anni di impegno per la vita, i donatori di sangue AVIS venuti in bicicletta da Gavardo (Brescia), i giovani di Casarano e le religiose francescane di **Sant’Antonio**.<br><br>Benedico inoltre il grande pellegrinaggio al Santuario mariano di Piekary, in Polonia.<br><br>Auguro a tutti una buona domenica! `class: paragrafoNorm`


Piazza della Libertà (Castel Gandolfo), Domenica, 17 agosto 2025 `class: dataLuogo`


LEO PP. XIV `class: firmaC`


***


Copyright © Dicastero per la Comunicazione - Libreria Editrice Vaticana. `class: dirittiAut`


