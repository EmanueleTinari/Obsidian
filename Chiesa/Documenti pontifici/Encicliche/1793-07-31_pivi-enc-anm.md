---
cssclasses: docVat
progr-doc: 83
num-doc: 21
autore-doc: "[[Scheda 250° papa - Pio VI|Pio VI]]"
tipo-doc: "[[Lettere encicliche|Lettera Enciclica]]"
titolo-doc: Ad nostras manus
giorno-doc: 31
mese-doc: 7
anno-doc: 1793
data-doc: 1793-07-31
lingua-doc: Italiano
lingua-orig: Latino
stato: false
tags:
  - Lettera_enciclica
  - Pio_VI
  - Ad_nostras_manus
  - Documenti_pontifici
aliases:
  - Ad nostras manus
  - Lettera Enciclica ad nostras manus
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/content/pius-vi/it/documents/enciclica-ad-nostras-manus-31-luglio-1793.html)"
creato: 2025/11/28 22:11:37
modificato: 2025/11/28 22:13:38
---


***


Lettera Enciclica `class: tipoDoc`


del sommo pontefice `class: tipoAut`


Pio VI `class: nomeAut`


# Ad nostras manus


Ai diletti Nostri Figli i Cardinali di Santa Romana Chiesa,<br>ai Venerabili Fratelli Arcivescovi<br>e Vescovi, ai diletti Figli dei Capitoli,<br>al Clero e al Popolo del Regno di Francia. `class: centrato-maiuscolo`


Il Papa Pio VI.<br>Diletti Figli Nostri, Venerabili Fratelli e diletti Figli,<br>salute e Apostolica Benedizione. `class: incipit`


 ###### 1.

È giunto nelle Nostre mani un certo scritto recante il titolo «*Manifeste de l’armée chrétienne et royale au peuple français à Clisson, ce premier Juin 1793*».<br>Ordunque, in questo manifesto pubblicato in nome dei generali dell’esercito cristiano, si dichiara, fra le altre cose, che volendo essi, in tutti i modi possibili, riportare la Religione Cattolica nelle condizioni di prima, renderla cioè di nuovo fiorente, invitano i curati e i vicari destituiti in forza delle facoltà generali dei loro legittimi Vescovi, ad indirizzarsi al Vescovo di Agra, Vicario Apostolico abitante in un certo paese chiamato Saint-Laurent sur Sèvre, per domandargli in che modo si devono comportare e come debbono impostare le loro azioni. `class: paragrafoNorm`


###### 2.

In verità ignoriamo se uno scritto di tal specie sia autentico o no.<br>Del resto, chi lo ha pubblicato ha premesso un avvertimento: lascia la libertà ai francesi di accordare al testo quella fiducia che riterranno possa meritare.<br><br>Nondimeno, siccome il ristabilimento della Religione Cattolica, al quale sembrano mirare non senza la massima lode le intenzioni dei predetti generali, è sempre stato il principale e unico scopo delle Nostre apostoliche funzioni, poiché i ricordati comandanti, eleggendo in questo caso un certo individuo che si considera Vescovo di Agra e Vicario apostolico non solo non conseguono il fine che si prefiggono, ma aprono anche una più larga strada all’errore, non senza una gravissima mistificazione per i fedeli, dal momento che Ci risulta non esistere in alcun luogo un Vescovo di tal nome e che mai da Noi fu conferita la carica di vicario apostolico.<br>Per togliere ogni dubbio alla vicenda in un momento tanto importante, abbiamo deciso di avvisarvi, diletti Figli Nostri e Venerabili Fratelli, che se qualcuno ha avuto il coraggio di usare il titolo di Vescovo di Agra e di qualificarsi come vicario apostolico non deve essere ritenuto tale da nessuno; anzi tutti lo respingano e lo evitino come usurpatore di entrambe le dignità e considerino tutti i suoi atti come sacrilegi in quanto viziati dal marchio della nullità.<br>Dallo scritto di cui sopra non si capisce quale sia il nome di questo pseudo-vescovo, ma da altra fonte abbiamo saputo che si chiama Guillot de Folleville. `class: paragrafoNorm`


###### 3.

Invitiamo quindi, in nome del Signore, ciascuno di voi, Venerabili Fratelli, a mettere in guardia contro questo inganno le singole popolazioni e in particolare i vostri diocesani.<br>Siccome, come si dice per certo, codesto pseudo-vescovo e vicario apostolico protrae a lungo la sua permanenza nel ricordato paese di Saint-Laurent, nella diocesi di Poitiers, poco distante dalla diocesi di Saint-Pol de Léon, Ci rivolgiamo a voi, Venerabili Fratelli Vescovi di Poitiers e di Saint-Pol de Léon e anche a voi che avete le diocesi nelle province del Poitou e della Bretagna affinché abbiate cura di avvertire della cosa i vostri diocesani nel modo migliore possibile, ed è necessario che usiate quello zelo che è comune a voi e agli altri Vescovi francesi e che vi ci dedichiate con tutte le forze. `class: paragrafoNorm`


###### 4.

A questi fermi ammonimenti, Venerabili Fratelli, aggiungete anche i vostri contro lo pseudo-vescovo e vicario, ordinandogli, così come Noi gli ordiniamo con questa Nostra lettera, di astenersi da qualunque ufficio attinente alle dignità usurpate, abbandonando secondo coscienza l’empio crimine, e di soddisfare agli obblighi verso la Chiesa per ottenere il perdono e l’assoluzione dalle gravissime pene alle quali si è esposto in base alle regole dei sacri canoni, richiamate in altre nostre apostoliche lettere. `class: paragrafoNorm`


###### 5.

Non possiamo certamente dubitare, Venerabili Fratelli, che ognuno di voi, quando foste costretti ad abbandonare le vostre sedi, non abbia adeguatamente provveduto alle necessità spirituali dei fedeli e non si sia avvalso delle facoltà straordinarie di delegare ad altri, quei poteri che Noi vi avevamo concessi.<br><br>Nondimeno, se dovesse accadere che la persecuzione degli avversari rendesse inutili e vani i vostri provvedimenti, tanto da privare una qualsiasi località della legittima autorità ecclesiastica, coloro che hanno l’onore di difendere così lodevolmente la causa del Sacerdozio, ricorrano alla Sede Apostolica.<br>Noi interverremo con un pronto e legittimo aiuto affinché possiate tutti di nuovo raggiungere, dirigere e amministrare le vostre diocesi.<br><br>Nel frattempo voglia il Signore che i Nostri comuni voti si compiano e che voi possiate ritornare entro breve tempo alle vostre sedi, esercitare liberamente il ministero pastorale e riportare nell’illustre regno di Francia la pace e la religione, così come Noi imploriamo e confidiamo che avvenga in avvenire.<br><br>Intanto impartiamo affettuosamente a voi, diletti Figli Nostri e Venerabili Fratelli, l’Apostolica Benedizione. `class: paragrafoNorm`


Dato a Roma, presso Santa Maria Maggiore, il 31 luglio 1793, anno diciannovesimo del Nostro Pontificato. `class: dataLuogo`


Pius PP. VI `class: firmaC`


***


Copyright © Dicastero per la Comunicazione - Libreria Editrice Vaticana `class: dirittiAut`


