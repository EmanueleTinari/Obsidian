---
cssclasses: docVat
autore-doc:
  - "[[Scheda 255° papa - Paolo III|Paolo III]]"
  - "[[Concilio Ecumenico Tridentino|Concilio Ecumenico Tridentino]]"
tipo-doc: "[[Decreti|Decreto]]"
titolo-doc: Decreto sulle Scritture canoniche
Sessione: IV
giorno-doc: 8
mese-doc: 4
anno-doc: 1546
data-doc: 1546-04-08
lingua-doc: Italiano
lingua-orig: Latino
status: false
tags:
  - Decreto
  - Paolo_III
  - Concilio_Ecumenico_Tridentino
  - Concilio_Ecumenico_di_Trento
  - De_Canonicis_scripturis
  - Sulle_Scritture_canoniche
aliases:
  - De Canonicis scripturis
  - Decretum de Canonicis scripturis
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento](https://www.internetsv.info/Tridentinum.html)"
creato: 
modificato: 
---

***

# Decreto sulle Scritture canoniche

### Capitolo I. Si ricevono i libri sacri e le tradizioni apostoliche.

Il sacrosanto, ecumenico e generale Concilio Tridentino, legittimamente riunito nello Spirito santo, sotto la presidenza dei medesimi tre legati della Sede Apostolica, ha sempre presente che, tolti di mezzo gli errori, si conservi nella Chiesa la stessa purezza del Vangelo, quel Vangelo che, promesso un tempo attraverso i profeti nelle scritture sante[^cet-dec-dcs-ftn1], il signore nostro Gesú Cristo, figlio di Dio, prima promulgò con la sua bocca, poi comandò che venisse predicato ad ogni creatura[^cet-dec-dcs-ftn2] per mezzo dei suoi apostoli, quale fonte di ogni verità salvifica e della disciplina dei costumi.<br><br>E poiché il Sinodo sa che questa verità e disciplina è contenuta nei libri scritti e nelle tradizioni non scritte - che raccolte dagli apostoli dalla bocca dello stesso Cristo e dagli stessi apostoli, sotto l’ispirazione dello Spirito santo, tramandate quasi di mano in mano[^cet-dec-dcs-ftn3], sono giunte fino a noi, - seguendo l’esempio dei padri ortodossi, con uguale pietà e pari riverenza accoglie e venera tutti i libri, sia dell’antico che del nuovo Testamento, - Dio, infatti, è autore dell’uno e dell’altro ed anche le tradizioni stesse, che riguardano la fede e i costumi, poiché le ritiene dettate dallo stesso Cristo oralmente o dallo Spirito santo, e conservate con successione continua nella Chiesa cattolica.<br><br>E perché nessuno possa dubitare quali siano i libri accettati dallo stesso Sinodo come sacri, esso ha creduto opportuno aggiungere a questo decreto l’elenco.<br><br>Dell’antico Testamento: i cinque di Mosè, e cioè: Genesi, Esodo, Levitico, Numeri, Deuteronomio; Giosuè, Giudici, Ruth; i quattro dei Re; i due dei Paralipomeni; il primo e il secondo di Esdra (che è detto di Neemia); Tobia, Giuditta, Ester, Giobbe; i Salmi di David; i Proverbi, l’Ecclesiaste, il Cantico dei cantici, la Sapienza, l’Ecclesiastico, Isaia, Geremia con Baruch, Ezechiele, Daniele; i dodici Profeti minori, cioè: Osea, Gioele, Amos, Abdia, Giona, Michea, Naum, Abacuc, Sofonia, Aggeo, Zaccaria, Malachia; i due dei Maccabei, primo e secondo.<br><br>Del nuovo Testamento: i quattro Evangeli: secondo Matteo, Marco, Luca, Giovanni; gli Atti degli apostoli, scritti dall’evangelista Luca; le quattordici Lettere dell’Apostolo Paolo: ai Romani, due ai Corinti, ai Galati, agli Efesini, ai Filippesi, ai Colossesi, due ai Tessalonicesi, due a Timoteo, a Tito, a Filemone, agli Ebrei; due dell’apostolo Pietro, tre dell’apostolo Giovanni, una dell’apostolo Giacomo, una dell’apostolo Giuda, e l’Apocalisse dell’apostolo Giovanni.<br><br>Se qualcuno, poi, non accetterà come sacri e canonici questi libri, interi con tutte le loro parti, come si è soliti leggerli nella Chiesa cattolica e come si trovano nell’edizione antica della volgata latina e disprezzerà consapevolmente le predette tradizioni, sia anatema.<br><br>Sappiano quindi tutti, con quali argomenti lo stesso Sinodo, posto il fondamento della confessione della fede, procederà, e soprattutto di quali testimonianze e difese si servirà nel confermare gli insegnamenti e nel riformare i costumi nella Chiesa. `class: paragrafoNorm`

***
NOTE

[^cet-dec-dcs-ftn1]: Cfr. *<span class="BibleRef">[[Ger 31,22|Ger 31,22]]</span>* segg.;
	*<span class="BibleRef">[[Is 53,1|Is 53,1]]</span>*;
	*<span class="BibleRef">[[Is 55,5|Is 55,5]]</span>*;
	*<span class="BibleRef">[[Is 61,1|Is 61,1]]</span>* e altri.

[^cet-dec-dcs-ftn2]: Cfr. *<span class="BibleRef">[[Mt 28,19-20|Mt 28,19-20]]</span>*;
	*<span class="BibleRef">[[Mc 16, 15|Mc 16,15]]</span>* segg.

[^cet-dec-dcs-ftn3]: Cfr. *<span class="BibleRef">[[2Ts 2,14|II Ts 2,14]]</span>*.

