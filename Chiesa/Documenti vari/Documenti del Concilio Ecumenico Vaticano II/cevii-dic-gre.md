---
cssclasses: docVat
autore-doc:
  - "[[Scheda 262° papa - Paolo VI|Paolo VI]]"
  - "[[Concilio Ecumenico Vaticano II|Concilio Ecumenico Vaticano II]]"
tipo-doc: "[[Dichiarazioni|Dichiarazione]]"
titolo-doc: Gravissimum educationis
giorno-doc: 28
mese-doc: 10
anno-doc: 1965
data-doc: 1965-10-28
lingua-doc: Italiano
lingua-orig: Latino
status: false
tags: [Dichiarazione, Paolo_VI, Concilio_Ecumenico_Vaticano_II, Gravissimum_educationis]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/archive/hist_councils/ii_vatican_council/documents/vat-ii_decl_19651028_gravissimum-educationis_it.html)"
creato: 2025/06/18 22:33:02
modificato: 2025/07/09 23:32:41
---

***

Paolo Vescovo `class: tipoAut`

Servo dei servi di Dio `class: tipoAut`

Unitamente ai Padri del Sacro Concilio `class: tipoAut`

A perpetua memoria `class: tipoAut`

Dichiarazione<br>sull’educazione cristiana `class: tipoDoc`

# Gravissimum educationis

### PROEMIO

L’estrema importanza dell’educazione nella vita dell’uomo e la sua incidenza sempre più grande nel progresso sociale contemporaneo sono oggetto di attenta considerazione da parte del sacro Concilio ecumenico [^cevii-dic-gre-ftn1]. In effetti l’educazione dei giovani, come anche una certa formazione permanente degli adulti, sono rese insieme più facili e più urgenti dalle circostanze attuali. Gli uomini, avendo una più matura coscienza della loro dignità e della loro responsabilità, desiderano partecipare sempre più attivamente alla vita sociale, specie in campo economico e politico [^cevii-dic-gre-ftn2] d’altra parte gli sviluppi meravigliosi della tecnica e della ricerca scientifica, i nuovi mezzi di comunicazione sociale danno loro la possibilità, anche perché spesso hanno più tempo libero a disposizione, di accostarsi più facilmente al patrimonio culturale e spirituale dell’umanità e di arricchirsi intrecciando tra i gruppi e tra i popoli più strette relazioni.<br><br>Per questo dappertutto sorgono iniziative atte a promuovere sempre più l’attività educativa; si definiscono e si pubblicano con documenti solenni i diritti fondamentali in ordine alla educazione degli uomini, ed in particolare quelli dei fanciulli e dei genitori [^cevii-dic-gre-ftn3]; crescendo rapidamente il numero degli alunni, si moltiplicano e si perfezionano le scuole, come pure si fondano altre istituzioni educative; attraverso nuove esperienze si perfezionano i metodi educativi e didattici, e si fanno sforzi davvero grandiosi per educare ed istruire tutti gli uomini, anche se è vero che moltissimi sono ancora i fanciulli e i giovani che mancano dell’istruzione di base e tanti altri non hanno quell’educazione completa che sviluppa insieme la verità e la carità.<br><br>Da parte sua la santa madre Chiesa, nell’adempimento del mandato ricevuto dal suo divin Fondatore, che è quello di annunziare il mistero della salvezza a tutti gli uomini e di edificare tutto in Cristo, ha il dovere di occuparsi dell’intera vita dell’uomo, anche di quella terrena, in quanto connessa con la vocazione soprannaturale [^cevii-dic-gre-ftn4]; essa perciò ha un suo compito specifico in ordine al progresso ed allo sviluppo della educazione. Per questo il sacro Sinodo dichiara alcuni principi fondamentali intorno all’educazione cristiana, soprattutto nelle scuole. Toccherà poi ad una speciale commissione post-conciliare svilupparli ulteriormente, ed alle conferenze episcopali applicarli alle diverse situazioni locali. `class: paragrafoNorm`

#### Il diritto di ogni uomo all’educazione

###### <span class="art" id="dic-gre_art1" name="dic-gre_art1">1</span>.
Tutti gli uomini di qualunque razza, condizione ed età, in forza della loro dignità di persona hanno il diritto inalienabile ad una educazione [^cevii-dic-gre-ftn5], che risponda alla loro vocazione propria [^cevii-dic-gre-ftn6] e sia conforme al loro temperamento, alla differenza di sesso, alla cultura e alle tradizioni del loro paese, ed insieme aperta ad una fraterna convivenza con gli altri popoli, al fine di garantire la vera unità e la vera pace sulla terra. La vera educazione deve promuovere la formazione della persona umana sia in vista del suo fine ultimo, sia per il bene dei vari gruppi di cui l’uomo è membro ed in cui, divenuto adulto, avrà mansioni da svolgere.<br><br>Pertanto, i fanciulli ed i giovani, tenuto conto del progresso della psicologia, della pedagogia e della didattica, debbono essere aiutati a sviluppare armonicamente le loro capacità fisiche, morali e intellettuali, ad acquistare gradualmente un più maturo senso di responsabilità, nello sforzo sostenuto per ben condurre la loro vita personale e la conquista della vera libertà, superando con coraggio e perseveranza tutti gli ostacoli. Debbono anche ricevere, man mano che cresce la loro età, una positiva e prudente educazione sessuale. Debbono inoltre essere avviati alla vita sociale, in modo che, forniti dei mezzi ad essa necessari ed adeguati, possano attivamente inserirsi nei gruppi che costituiscono la comunità umana, siano disponibili al dialogo con gli altri e contribuiscano di buon grado all’incremento del bene comune.<br><br>Analogamente il sacro Sinodo dichiara che fanciulli e giovani hanno diritto di essere aiutati sia a valutare con retta coscienza e ad accettare con adesione personale i valori morali, sia alla conoscenza approfondita ed all’amore di Dio. Perciò chiede e raccomanda a quanti governano i popoli o presiedono all’educazione di fare in modo che mai la gioventù venga privata di questo sacro diritto. Esorta poi i figli della Chiesa a lavorare generosamente in tutti i settori dell’educazione, al fine specialmente di una più rapida estensione dei grandi benefici dell’educazione e dell’istruzione a tutti, nel mondo intero [^cevii-dic-gre-ftn7]. `class: paragrafoNorm`

#### L’educazione cristiana

###### <span class="art" id="dic-gre_art2" name="dic-gre_art2">2</span>.
Tutti i cristiani, in quanto rigenerati nell’acqua e nello Spirito Santo, son divenuti una nuova creatura [^cevii-dic-gre-ftn8], quindi sono di nome e di fatto figli di Dio, e hanno diritto a un’educazione cristiana. Essa non mira solo ad assicurare quella maturità propria dell’umana persona, di cui si è ora parlato, ma tende soprattutto a far si che i battezzati, iniziati gradualmente alla conoscenza del mistero della salvezza, prendano sempre maggiore coscienza del dono della fede, che hanno ricevuto; imparino ad adorare Dio Padre in spirito e verità (cfr. Gv 4,23) specialmente attraverso l’azione liturgica; si preparino a vivere la propria vita secondo l’uomo nuovo, nella giustizia e santità della verità (cfr. *<span class="BibleRef">[[Ef 4,22-24|Ef 4,22-24]]</span>*), e cosi raggiungano l’uomo perfetto, la statura della pienezza di Cristo (cfr. Ef 4,13), e diano il loro apporto all’aumento del suo corpo mistico. Essi inoltre, consapevoli della loro vocazione, debbono addestrarsi sia a testimoniare la speranza che è in loro (cfr. *<span class="BibleRef">[[1Pt 3,15|1Pt 3,15]]</span>*), sia a promuovere la elevazione in senso cristiano del mondo, per cui i valori naturali, inquadrati nella considerazione completa dell’uomo redento da Cristo, contribuiscano al bene di tutta la società [^cevii-dic-gre-ftn9]. Pertanto questo santo Sinodo ricorda ai pastori di anime il dovere gravissimo di provvedere a che tutti i fedeli ricevano questa educazione cristiana, specialmente i giovani, che sono la speranza della Chiesa [^cevii-dic-gre-ftn10]. `class: paragrafoNorm`

#### I genitori, primi educatori

###### <span class="art" id="dic-gre_art3" name="dic-gre_art3">3</span>.
I genitori, poiché han trasmesso la vita ai figli, hanno l’obbligo gravissimo di educare la prole: vanno pertanto considerati come i primi e i principali educatori di essa [^cevii-dic-gre-ftn11]. Questa loro funzione educativa è tanto importante che, se manca, può difficilmente essere supplita. Tocca infatti ai genitori creare in seno alla famiglia quell’atmosfera vivificata dall’amore e dalla pietà verso Dio e verso gli uomini, che favorisce l’educazione completa dei figli in senso personale e sociale. La famiglia è dunque la prima scuola di virtù sociali, di cui appunto han bisogno tutte le società. Soprattutto nella famiglia cristiana, arricchita della grazia e delle esigenze del matrimonio sacramento, i figli fin dalla più tenera età devono imparare a percepire il senso di Dio e a venerarlo, e ad amare il prossimo, conformemente alla fede che han ricevuto nel battesimo; li anche fanno la prima esperienza di una sana società umana e della Chiesa; sempre attraverso la famiglia, infine, vengono pian piano introdotti nella comunità degli uomini e nel popolo di Dio. Perciò i genitori si rendano esattamente conto della grande importanza che la famiglia autenticamente cristiana ha per la vita e lo sviluppo dello stesso popolo di Dio [^cevii-dic-gre-ftn12].<br><br>Il compito educativo, come spetta primariamente alla famiglia, cosi richiede l’aiuto di tutta la società. Perciò, oltre i diritti dei genitori e di quelli a cui essi affidano una parte del loro compito educativo, ci sono determinati diritti e doveri che spettano alla società civile, poiché questa deve disporre quanto è necessario al bene comune temporale. Rientra appunto nelle sue funzioni favorire in diversi modi l’educazione della gioventù: cioè difendere i doveri e i diritti dei genitori e degli altri che svolgono attività educativa e dar loro il suo aiuto; in base al principio della sussidiarietà, laddove manchi l’iniziativa dei genitori e delle altre società, svolgere l’opera educativa, rispettando tuttavia i desideri dei genitori, fon dare inoltre, nella misura in cui lo richieda il bene comune, scuole e istituzioni educative proprie [^cevii-dic-gre-ftn13].<br><br>Infine, ad un titolo tutto speciale, il dovere di educare spetta alla Chiesa: non solo perché essa va riconosciuta anche come società umana capace di impartire l’educazione, ma soprattutto perché essa ha il compito di annunciare a tutti gli uomini la via della salvezza e di comunicare ai credenti la vita di Cristo, aiutandoli con sollecitudine incessante a raggiungere la pienezza di questa vita [^cevii-dic-gre-ftn14]. A questi suoi figli, dunque, la Chiesa come madre deve dare un’educazione tale, che tutta la loro vita sia penetrata dello spirito di Cristo; ma nel contempo essa offre la sua opera a tutti i popoli per promuovere la perfezione integrale della persona umana, come anche per il bene della società terrena e per la edificazione di un mondo più umano [^cevii-dic-gre-ftn15]. `class: paragrafoNorm`

#### Vari mezzi al servizio dell’educazione cristiana

###### <span class="art" id="dic-gre_art4" name="dic-gre_art4">4</span>.
Nell’assolvere il suo compito educativo la Chiesa utilizza tutti i mezzi idonei, ma si preoccupa soprattutto di quelli che sono i mezzi suoi propri. Primo tra questi è l’istruzione catechetica [^cevii-dic-gre-ftn16], che dà luce e forza alla fede, nutre la vita secondo lo spirito di Cristo, porta a partecipare in maniera consapevole e attiva al mistero liturgico [^cevii-dic-gre-ftn17], ed è stimolo all’azione apostolica. La Chiesa valorizza anche e tende a penetrare del suo spirito e ad elevare gli altri mezzi che appartengono al patrimonio comune degli uomini e che sono particolarmente adatti al perfezionamento morale ed alla formazione umana, quali gli strumenti di comunicazione sociale [^cevii-dic-gre-ftn18], le molteplici società a carattere culturale e sportivo, le associazioni giovanili e in primo luogo le scuole. `class: paragrafoNorm`

#### La scuola

###### <span class="art" id="dic-gre_art5" name="dic-gre_art5">5</span>.
Tra tutti gli strumenti educativi un’importanza particolare riveste la scuola [^cevii-dic-gre-ftn19], che in forza della sua missione, mentre con cura costante matura le facoltà intellettuali, sviluppa la capacità di giudizio, mette a contatto del patrimonio culturale acquistato dalle passate generazioni, promuove il senso dei valori, prepara alla vita professionale, genera anche un rapporto di amicizia tra alunni di carattere e condizione sociale diversa, disponendo e favorendo la comprensione reciproca. Essa inoltre costituisce come un centro, alla cui attività ed al cui progresso devono insieme partecipare le famiglie, gli insegnanti, i vari tipi di associazioni a finalità culturali, civiche e religiose, la società civile e tutta la comunità umana.<br><br>È dunque meravigliosa e davvero importante la vocazione di quanti, collaborando con i genitori nello svolgimento del loro compito e facendo le veci della comunità umana, si assumono il compito di educare nelle scuole. Una tale vocazione esige speciali doti di mente e di cuore, una preparazione molto accurata, una capacità pronta e costante di rinnovamento e di adattamento. `class: paragrafoNorm`

#### Diritti e doveri dei genitori

###### <span class="art" id="dic-gre_art6" name="dic-gre_art6">6</span>.
I genitori, avendo il dovere ed il diritto primario e irrinunciabile di educare i figli, debbono godere di una reale libertà nella scelta della scuola. Perciò i pubblici poteri, a cui incombe la tutela e la difesa della libertà dei cittadini, nel rispetto della giustizia distributiva, debbono preoccuparsi che le sovvenzioni pubbliche siano erogate in maniera che i genitori possano scegliere le scuole per i propri figli in piena libertà, secondo la loro coscienza [^cevii-dic-gre-ftn20].<br><br>D’altra parte, tocca allo Stato provvedere perché tutti i cittadini possano accedere e partecipare in modo conveniente alla cultura e si preparino adeguatamente all’esercizio dei doveri e dei diritti civili. Sempre lo Stato dunque deve tutelare il diritto dei fanciulli ad una conveniente educazione scolastica, vigilare sulla capacità degli insegnanti e sulla serietà degli studi, provvedere alla salute degli alunni ed in genere promuovere tutto l’ordinamento scolastico tenendo presente il principio della sussidiarietà ed escludendo quindi ogni forma di monopolio scolastico. Tale monopolio infatti contraddice ai diritti naturali della persona umana, allo sviluppo e alla divulgazione della cultura, alla pacifica convivenza dei cittadini ed anche al pluralismo, che è oggi la regola in moltissime società [^cevii-dic-gre-ftn21].<br><br>Il sacro Sinodo esorta dunque i fedeli a collaborare generosamente sia nella ricerca dei metodi educativi idonei e dell’ordine degli studi, sia nella formazione dei maestri che sappiano bene educare i giovani e, soprattutto attraverso le associazioni tra genitori, ad aiutare positivamente e costantemente il compito della scuola e in particolare quell’educazione morale, che essa deve fornire [^cevii-dic-gre-ftn22]. `class: paragrafoNorm`

#### La scuola non cattolica

###### <span class="art" id="dic-gre_art7" name="dic-gre_art7">7</span>.
La Chiesa inoltre, consapevole del dovere gravissimo di curare diligentemente l’educazione morale e religiosa di tutti i suoi figli, deve rendersi presente con un affetto speciale e con il suo aiuto ai moltissimi suoi figli che vengono educati nelle scuole non cattoliche. Essa assicura questa presenza sia attraverso la testimonianza della vita data dai loro maestri e superiori, sia attraverso l’azione apostolica dei condiscepoli [^cevii-dic-gre-ftn23], sia soprattutto attraverso il ministero dei sacerdoti e dei laici che insegnano loro la dottrina della salvezza, con metodo adeguato all’età ed alle altre circostanze, ed offrono loro l’aiuto spirituale per mezzo di iniziative opportune secondo le condizioni di tempo e di luogo.<br><br>Essa rammenta poi il grave dovere che incombe ai genitori di tutto predisporre o anche di esigere, perché i loro figli possano usufruire di quegli aiuti ed in armonia con la formazione profana progrediscano in quella cristiana. Perciò la Chiesa loda quelle autorità e società civili che, tenendo conto del pluralismo esistente nella società moderna e garantendo la giusta libertà religiosa, aiutano le famiglie perché l’educazione dei loro figli possa aver luogo in tutte le scuole secondo i principi morali e religiosi propri di quelle stesse famiglie [^cevii-dic-gre-ftn24]. `class: paragrafoNorm`

#### La scuola cattolica

###### <span class="art" id="dic-gre_art8" name="dic-gre_art8">8</span>.
La presenza della Chiesa in campo scolastico si rivela in maniera particolare nella scuola cattolica Al pari delle altre scuole, questa persegue le finalità culturali proprie della scuola e la formazione umana dei giovani. Ma suo elemento caratteristico è di dar vita ad un ambiente comunitario scolastico permeato dello spirito evangelico di libertà e carità, di aiutare gli adolescenti perché nello sviluppo della propria personalità crescano insieme secondo quella nuova creatura che essi sono diventati mediante il battesimo, e di coordinare infine l’insieme della cultura umana con il messaggio della salvezza, sicché la conoscenza del mondo, della vita, dell’uomo, che gli alunni via via acquistano, sia illuminata dalla fede [^cevii-dic-gre-ftn25]. Solo così la scuola cattolica, mentre – come è suo dovere – si apre alle esigenze determinate dall’attuale progresso, educa i suoi alunni a promuovere efficacemente il bene della città terrena ed insieme li prepara al servizio per la diffusione del regno di Dio, sicché attraverso la pratica di una vita esemplare ed apostolica diventino come il fermento di salvezza della comunità umana.<br><br>Perciò la scuola cattolica, essendo in grado di contribuire moltissimo allo svolgimento della missione del popolo di Dio e di servire al dialogo tra la Chiesa e la comunità degli uomini con loro reciproco vantaggio, conserva la sua somma importanza anche nelle circostanze presenti. Pertanto questo santo Sinodo ribadisce il diritto della Chiesa a fondare liberamente e a dirigere le scuole di qualsiasi ordine e grado, diritto già dichiarato in tanti documenti del magistero [^cevii-dic-gre-ftn26] esso ricorda che l’esercizio di un tale diritto contribuisce moltissimo anche alla tutela della libertà di coscienza e dei diritti dei genitori, come pure allo stesso progresso culturale.<br><br>Da parte loro gli insegnanti ricordino che dipende essenzialmente da loro che la scuola cattolica sia in grado di realizzare i suoi scopi e le sue iniziative [^cevii-dic-gre-ftn27]. Essi dunque devono prepararsi scrupolosamente, per essere forniti della scienza sia profana che religiosa, attestata dai relativi titoli di studio, e ampiamente esperti nell’arte pedagogica, aggiornata con le scoperte del progresso contemporaneo. Stretti tra loro e con gli alunni dal vincolo della carità e ricchi di spirito apostolico, essi devono dare testimonianza sia con la vita sia con la dottrina all’unico Maestro che è Cristo. Collaborino anzitutto con i genitori; insieme con essi tengano debito conto, in tutto il ciclo educativo, della differenza di sesso e del fine particolare che all’uno e all’altro sesso la divina Provvidenza ha stabilito nella famiglia e nella società; si sforzino di stimolare l’azione personale dei loro alunni e continuino, una volta che questi abbiano terminato i loro studi, ad assisterli con il loro consiglio e con la loro amicizia, anche fondando associazioni di ex alunni, in cui aleggi il vero spirito ecclesiale. E ci tiene il sacro Sinodo a dichiarare che il ministero di questi maestri è autentico apostolato, sommamente conveniente e necessario anche nei nostri tempi, ed è insieme reale servizio reso alla società. Ai genitori cattolici ricorda poi l’obbligo di affidare, secondo le concrete circostanze di tempo e di luogo, i loro figli alle scuole cattoliche, di aiutarle secondo le loro possibilità e di collaborare con esse per il bene dei loro figli [^cevii-dic-gre-ftn28]. `class: paragrafoNorm`

#### Differenti forme di scuola cattolica

###### <span class="art" id="dic-gre_art9" name="dic-gre_art9">9</span>.
A questo ideale di scuola cattolica devono sforzarsi di conformarsi tutte le scuole che, a qualunque titolo, dipendono dalla Chiesa, anche se la scuola cattolica in base alle situazioni locali può assumere varie forme [^cevii-dic-gre-ftn29]. S’intende che la Chiesa ha sommamente a cuore anche quelle scuole cattoliche le quali, specie nei territori di missione, son pure frequentate da alunni non cattolici.<br><br>Del resto, nella costituzione e nell’ordinamento delle scuole cattoliche bisogna guardare alle necessità dell’evoluzione del nostro tempo. A tale fine, fermo restando l’impegno di promuovere le scuole di grado elementare e secondario, in quanto costituiscono il fondamento dell’educazione, si deve fare gran conto di quelle che sono particolarmente richieste dalle condizioni attuali. Tali sono quelle che vanno sotto il nome di scuole professionali [^cevii-dic-gre-ftn30] e tecniche, gli istituti destinati all’alfabetizzazione degli adulti, allo sviluppo dei servizi sociali ed a coloro che per difetti naturali abbisognano di assistenza particolare, ed anche le scuole di formazione per maestri sia per l’insegnamento religioso che per le altre forme di educazione.<br><br>Il sacro Sinodo esorta vivamente i pastori della Chiesa e i fedeli tutti a non risparmiare sacrificio alcuno nell’aiutare le scuole cattoliche, ad assolvere sempre meglio il loro compito ed a venire incontro soprattutto alle necessità di coloro che non hanno mezzi economici o sono privi dell’aiuto e dell’affetto della famiglia o sono estranei al dono della fede. `class: paragrafoNorm`

#### Le scuole superiori

###### <span class="art" id="dic-gre_art10" name="dic-gre_art10">10</span>.
Analogamente la Chiesa ha grande cura delle scuole di grado superiore specialmente delle università e delle facoltà. Anzi, in tutte quelle che da essa dipendono, mira organicamente a che le varie discipline siano coltivate secondo i propri principi e il proprio metodo, con la libertà propria della ricerca scientifica, in maniera che se ne abbia una sempre più profonda comprensione e, indagando accuratamente le nuove questioni e ricerche suscitate dai progressi dell’epoca moderna, si colga più chiaramente come fede e ragione si incontrano nell’unica verità, seguendo le orme dei dottori della Chiesa, specialmente di S. Tommaso d’Aquino [^cevii-dic-gre-ftn31]. In tal modo si realizzerà come una presenza pubblica, costante ed universale del pensiero cristiano in tutto lo sforzo dedicato a promuovere la cultura superiore; inoltre questi istituti devono formare in tal guisa tutti i loro studenti, che essi diventino uomini veramente insigni per sapere, pronti a svolgere compiti impegnativi nella società e a testimoniare la loro fede di fronte al mondo [^cevii-dic-gre-ftn32].<br><br>Nelle università cattoliche in cui manchi la facoltà teologica dovrà esserci un istituto o cattedra di teologia, in cui si tengano lezioni adatte anche per gli studenti laici. E poiché le scienze progrediscono essenzialmente grazie alle ricerche specializzate di maggiore importanza scientifica, nelle università e facoltà cattoliche dovranno essere soprattutto curati quegli istituti il cui scopo primo è quello di promuovere la ricerca scientifica.<br><br>Il sacro Sinodo raccomanda vivamente di sviluppare le università e le facoltà cattoliche, distribuendole convenientemente nelle diverse parti del mondo; ma esse, più che per il numero, dovranno distinguersi per l’impegno culturale. Ad esse abbiano facile accesso gli alunni che offrono buone speranze di riuscita, anche se di modeste condizioni economiche, specialmente quelli che provengono dalle giovani nazioni.<br><br>Essendo l’avvenire della società e della stessa Chiesa intimamente connesso con lo sviluppo intellettuale dei giovani che compiono studi superiori [^cevii-dic-gre-ftn33] i pastori della Chiesa non devono preoccuparsi soltanto della vita spirituale degli alunni delle università cattoliche, ma, solleciti della formazione spirituale di tutti i loro figli, attraverso opportune intese tra vescovi, devono provvedere affinché anche presso le università non cattoliche esistano convitti e centri universitari cattolici, dove sacerdoti, religiosi e laici, accuratamente scelti e preparati, possano offrire in permanenza alla gioventù universitaria un’assistenza spirituale e intellettuale. Quanto poi ai giovani più capaci delle università cattoliche o delle altre università, che si dimostrino adatti all’insegnamento ed alla ricerca, essi devono essere oggetto di cura particolare ed avviati alla carriera universitaria. `class: paragrafoNorm`

#### Le facoltà di teologia

###### <span class="art" id="dic-gre_art11" name="dic-gre_art11">11</span>.
Molto si attende la Chiesa dall’attività delle facoltà di scienze sacre [^cevii-dic-gre-ftn34]. È ad esse infatti che affida il compito importantissimo di preparare i propri alunni non solo al ministero sacerdotale, ma soprattutto all’insegnamento nelle cattedre di studi ecclesiastici superiori o al lavoro scientifico personale o allo svolgimento delle forme più alte di apostolato intellettuale. È pure compito di queste facoltà approfondire i vari settori delle scienze sacre, in modo che si abbia una intelligenza sempre più piena della rivelazione divina, sia meglio esplorato il patrimonio della sapienza cristiana trasmesso dalle generazioni passate, sia favorito il dialogo con i fratelli separati e con i non cristiani, e si risponda ai problemi emergenti dal progresso delle scienze [^cevii-dic-gre-ftn35].<br><br>Per queste ragioni le facoltà ecclesiastiche, dopo aver sottoposto a opportuna revisione le loro costituzioni, promuovano vigorosamente lo sviluppo delle scienze sacre e delle altre ad esse connesse, e, adottando anche metodi e sussidi più moderni, addestrino i propri studenti alle ricerche più profonde. `class: paragrafoNorm`

#### La coordinazione delle scuole cattoliche

###### <span class="art" id="dic-gre_art12" name="dic-gre_art12">12</span>.
Essendo anche in campo scolastico sommamente necessaria quella cooperazione, che per la sua urgenza va sempre più affermandosi a livello diocesano, nazionale e internazionale, bisogna fare ogni sforzo per coordinare convenientemente tra loro le scuole cattoliche e per favorire tra esse e le altre scuole quella collaborazione richiesta dal bene della comunità umana universale [^cevii-dic-gre-ftn36].<br><br>Da questo maggiore coordinamento e da questo lavoro fatto insieme si raccoglieranno i migliori frutti specialmente nell’ambito degli istituti accademici. Perciò in ogni università le diverse facoltà, nella misura che lo consente la loro materia, devono aiutarsi vicendevolmente. Così pure le stesse università devono agire in piena intesa e in stretta unione tra loro, promuovendo insieme dei convegni internazionali, tenendosi reciprocamente informate circa le loro ricerche scientifiche, comunicandosi le nuove scoperte, scambiandosi i docenti per determinati periodi e sviluppando quelle iniziative che incrementano la loro collaborazione. `class: paragrafoNorm`

### CONCLUSIONE

Il sacro Sinodo esorta vivamente anche i giovani perché, convinti della eccellenza del compito educativo, siano generosamente pronti ad intraprenderlo, specie in quelle regioni dove lo scarso numero di maestri mette in pericolo l’educazione della gioventù.<br><br>Parimenti il Sinodo, nell’esprimere la sua gratitudine ai sacerdoti, religiosi, religiose e laici che in spirito di dedizione evangelica svolgono la nobile opera educativa e didattica di qualsiasi tipo e grado, li esorta a perseverare con generosità nel compito intrapreso, sforzandosi di distinguersi nella formazione degli alunni allo spirito di Cristo, nell’arte pedagogica e nello studio scientifico, in modo che promuovano non solo il rinnovamento della Chiesa all’interno, ma anche ne mantengano e ne accentuino la benefica presenza nel mondo moderno, specie in quello intellettuale. `class: paragrafoNorm`

28 ottobre 1965 `class: dataLuogo`

Tutte e singole le cose stabilite in questo Decreto sono piaciute ai Padri del Sacro Concilio. E Noi, in virtù della potestà Apostolica conferitaci da Cristo, unitamente ai Venerabili Padri, nello Spirito Santo le approviamo, le decretiamo e le stabiliamo; e quanto stato così sinodalmente deciso comandiamo che sia promulgato a gloria di Dio. `class: paragrafoNorm`

Roma, presso San Pietro `class: dataLuogo`

28 ottobre 1965. `class: dataLuogo`

Io Paolo<br>Vescovo della Chiesa Cattolica `class: firmaC`


Seguono le firme dei Padri.<br>

***

Firme dei Padri<br><br>Io PAOLO Vescovo della Chiesa Cattolica<br><br>† Ego ANTONIUS titulo S. Laurentii in Panisperna Presbyter Cardinalis GAGGIANO, Archiepiscopus Bonaërensis.<br>Ego PETRUS titulo S. Laurentii in Lucina Presbyter Cardinalis CIRIACI.<br>† Ego IOSEPHUS titulo S. Mariae de Victoria Presbyter Cardinalis SIRI, Archiepiscopus Ianuensis.<br>† Ego IACOBUS titulo S. Mariae in Transpontina Presbyter Cardinalis LERCARO, Archiepiscopus Bononiensis.<br>† Ego STEPHANUS titulo S. Mariae Trans Tiberim Presbyter Cardinalis WYSZYNSKI, Archiepiscopus Gnesnensis et Varsaviensis, Primas Poloniae.<br>† Ego BENIAMINUS titulo S. Vitalis Presbyter Cardinalis DE ARRIBA Y CASTRO, Archiepiscopus Tarraconensis.<br>† Ego FERDINANDUS titulo S. Augustini Presbyter Cardinalis QUIROGA Y PALACIOS, Archiepiscopus Compostellanus.<br>† Ego PAULUS AEMILIUS titulo S. Mariae Angelorum in Thermis Presbyter Cardinalis LEGER, Archiepiscopus Marianopolitanus.<br>† Ego VALERIANUS titulo S. Mariae in Via Lata Presbyter Cardinalis GRACIAS, Archiepiscopus Bombayensis.<br>† Ego IOANNES titulo S. Marci Presbyter Cardinalis URBANI, Patriarcha Venetiarum.<br>Ego PAULUS titulo S. Mariae in Vallicella Presbyter Cardinalis GIOBBE, S. R. E. Datarius.<br>† Ego IOSEPHUS titulo S. Honuphrii in Ianiculo Presbyter Cardinalis GARIBI Y RIVERA, Archiepiscopus Guadalajarensis.<br>† Ego ANTONIUS MARIA titulo S Chrysogoni Presbyter Cardinalis BARBIERI, Archiepiscopus Montisvidei.<br>Ego CAROLUS titulo S. Agnetis extra moenia Presbyter Cardinalis CONFALONIERI.<br>† Ego PAULUS titulo Ss. Quirici et Iulittae Presbyter Cardinalis RICHAUD, Archiepiscopus Burdigalensis.<br>† Ego IOSEPHUS M. titulo Ss. Viti, Modesti et Crescentiae Presbyter Cardinalis BUENO Y MONREAL, Archiepiscopus Hispalensis.<br>† Ego FRANCISCUS titulo S. Eusebii Presbyter Cardinalis KÖNIG, Archiepiscopus Vindobonensis.<br>† Ego IOSEPHUS titulo S. Athanasii Presbyter Cardinalis SLIPYI, Archiepiscopus Maior Ucrainorum.<br>† Ego LAURENTIUS titulo S. Leonis I Presbyter Cardinalis JAEGER, Archiepiscopus Paderbornensis.<br>† Ego IOSEPHUS titulo S. Crucis in via Flaminia Presbyter Cardinalis BERAN, Archiepiscopus Pragensis.<br>† Ego MAURITIUS titulo D.nae N.ae de SS. Sacramento et Martyrum Canadensium Presbyter Cardinalis ROY, Archiepiscopus Quebecensis, Primas Canadiae.<br>† Ego IOSEPHUS titulo S. Teresiae Presbyter Cardinalis MARTIN, Archiepiscopus Rothomagensis.<br>† Ego AUDOËNUS titulo S. Praxedis Presbyter Cardinalis MCCANN, Archiepiscopus Civitatis Capitis.<br>† Ego LEO STEPHANUS titulo S. Balbinae Presbyter Cardinalis DUVAL, Archiepiscopus Algeriensis.<br>† Ego ERMENEGILDUS titulo Reginae Apostolorum Presbyter Cardinalis FLORIT, Archiepiscopus Florentinus.<br>† Ego FRANCISCUS titulo Ss. Petri et Pauli in Via Ostiensi Presbyter Cardinalis ŠEPER, Archiepiscopus Zagrabiensis.<br>† Ego IOANNES titulo S. Silvestri in Capite Presbyter Cardinalis HEENAN, Archiepiscopus Vestmonasteriensis, Primas Angliae.<br>† Ego IOANNES titulo Ssmae Trinitatis in Monte Pincio Presbyter Cardinalis VILLOT, Archiepiscopus Lugdunensis et Viennensis, Primas Galliae.<br>† Ego PAULUS titulo S. Camilli de Lellis ad Hortos Sallustianos Presbyter Cardinalis ZOUNGRANA, Archiepiscopus Uagaduguensis.<br>† Ego LAURENTIUS I. titulo S. Clementis Presbyter Cardinalis SHEHAN, Archiepiscopus Baltimorensis.<br>† Ego HENRICUS titulo S. Agathae in Urbe Presbyter Cardinalis DANTE.<br>Ego CAESAR titulo D.nae N.ae a Sacro Corde in Circo Agonali Presbyter Cardinalis ZERBA.<br>† Ego AGNELLUS titulo Praecelsae Dei Matris Presbyter Cardinalis ROSSI, Archiepiscopus S. Pauli in Brasilia.<br>† Ego IOANNES titulo S. Martini in Montibus Presbyter Cardinalis COLOMBO, Archiepiscopus Mediolanensis.<br>† Ego GUILLELMUS titulo S. Patricii ad Villam Ludovisi Presbyter Cardinalis CONWAY, Archiepiscopus Armachanus, totius Hiberniae Primas.<br>† Ego MICHAEL DARIUS MIRANDA, Archiepiscopus Mexicanus, Primas Mexici.<br>† Ego FRANCISCUS MARIA DA SILVA, Archiepiscopus Bracharensis, Primas Hispaniarum.<br>† Ego PAULUS GOUYON, Archiepiscopus Rhedonensis, Primas Britanniae.<br>† Ego HUMBERTUS MALCHIODI, Archiepiscopus Episcopus Placentinus.


Sequuntur ceterae subsignationes.

Ita est.<br><br>

`class: dfirmadx2`
† Ego PERICLES FELICI `class: pfirmadx2`
Archiepiscopus tit. Samosatensis
Ss. Concilii Secretarius Generalis
† Ego IOSEPHUS ROSSI `class: pfirmadx2`
Episcopus tit. Palmyrenus
Ss. Concilii Notarius
† Ego FRANCISCUS HANNIBAL FERRETTI `class: pfirmadx2`
Ss. Concilii Notarius

***

Copyright © Dicastero per la Comunicazione - Libreria Editrice Vaticana. `class: dirittiAut`

***

NOTE:

[^cevii-dic-gre-ftn1]: Tra i molti documenti che illustrano l’importanza dell’educazione cfr. soprattutto:
	Benedetto XV, Lett. Apost. Communes Litteras, 10 aprile 1919: AAS 11 (1919), p. 172.
	[[Scheda 259° papa - Pio XI|Pio XI]], Enciclica Divini Illius Magistri, 31 dicembre 1929: AAS 22 (1930), pp. 49-86 [in parte Dz 3685-98].
	[[Scheda 260° papa - Pio XII|Pio XII]], Discorso ai Giovani dell’A.C.I, 20 aprile 1946: Discorsi e Radiomessaggi, VIII, pp. 53-57.
	[[Scheda 260° papa - Pio XII|Pio XII]], Discorso ai Padri di famiglia di Francia, 18 settembre 1951: Discorsi e Radiomessaggi, XIII, pp. 241-245.
	[[Scheda 261° papa - Giovanni XXIII|Giovanni XXIII]], Messaggio per il trentesimo anniversario dell’emanazione dell’Enciclica Divini Illius Magistri, 30 dicembre 1959: AAS 52 (1960), pp. 57-59.
	[[Scheda 262° papa - Paolo VI|Paolo VI]], Discorso ai membri della F.I.D.A.E. (Federazione Istituti Dipendenti dall’Autorità Ecclesiastica), 30 dicembre 1963: Encicliche e Discorsi di S. S. [[Scheda 262° papa - Paolo VI|Paolo VI]], I, Roma 1964, pp. 601-603.
	Inoltre si consultino gli Acta et Documenta Concilii Oecumenici Vaticani II apparando, serie I, Antipreparatoria, vol. III, pp. 363-364, 370-371, 373-374.

[^cevii-dic-gre-ftn2]: Cfr. [[Scheda 261° papa - Giovanni XXIII|Giovanni XXIII]], Enciclica Mater et Magistra, 15 maggio 1961: AAS 53 (1961), pp. 413, 415-417, 424 [in parte Dz 3943 e 3948].
	[[Scheda 261° papa - Giovanni XXIII|Giovanni XXIII]], Enciclica Pacem in terris, 11 aprile 1963: AAS 55 (1963), p. 278s [in parte Dz 3986].

[^cevii-dic-gre-ftn3]: Cfr. la Dichiarazione Universale dei diritti umani (Déclaration des droits de l’homme), ratificata il 10 dicembre 1948 dall’Assemblea Generale delle Nazioni Unite; e cfr. la Dichiarazione dei diritti del bambino, 20 nov. 1959; Protocollo aggiunto alla convenzione di salvaguardia dei diritti dell’uomo e delle libertà fondamentali, Parigi, 20 marzo 1952; circa questa Dichiarazione Universale dei diritti umani cfr. [[Scheda 261° papa - Giovanni XXIII|Giovanni XXIII]], Enciclica Pacem in terris, 11 aprile 1963: AAS 55 (1963), p. 295s.

[^cevii-dic-gre-ftn4]: Cfr. [[Scheda 261° papa - Giovanni XXIII|Giovanni XXIII]], Enciclica Mater et Magistra, 15 maggio 1961: AAS 53 (1961), p. 402.
	[[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione Dogmatica sulla Chiesa [[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art17" name="cos-lug_art17">17</span>.|Lumen Gentium, n. 17]]: AAS 57 (1965), p. 21 [pag. 153ss].

[^cevii-dic-gre-ftn5]: Cfr. [[Scheda 260° papa - Pio XII|Pio XII]], Messaggio radiofonico Con sempre nuova freschezza, trasmesso il 24 dicembre 1942: AAS 35 (1943), pp. 12, 19.
	[[Scheda 261° papa - Giovanni XXIII|Giovanni XXIII]], Enciclica Pacem in terris, 11 aprile 1963: AAS 55 (1963), pp. 259s [Dz 3960].
	Cfr. anche la Dichiarazione dei diritti dell’uomo citata alla nota [^cevii-dic-gre-ftn3].

[^cevii-dic-gre-ftn6]: Cfr. [[Scheda 259° papa - Pio XI|Pio XI]], Enciclica Divini Illius Magistri, 31 dicembre 1929: AAS 22 (1930), p. 50s.

[^cevii-dic-gre-ftn7]: Cfr. [[Scheda 261° papa - Giovanni XXIII|Giovanni XXIII]], Enciclica Mater et Magistra, 15 maggio 1961: AAS 53 (1961), p. 441s.

[^cevii-dic-gre-ftn8]: Cfr. [[Scheda 259° papa - Pio XI|Pio XI]], Enciclica Divini Illius Magistri, 31 dicembre 1929: AAS 22 (1930), p. 83.

[^cevii-dic-gre-ftn9]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione Dogmatica sulla Chiesa [[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art36" name="cos-lug_art36">36</span>.|Lumen Gentium, n. 36]]: AAS 57 (1965), p. 41s [pag. 203ss].

[^cevii-dic-gre-ftn10]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Decreto sulla Missione pastorale dei Vescovi nella Chiesa *[[Documenti vari/Documenti del Concilio Ecumenico Vaticano II/cevii-dec-chd#<span class="art" id="dec-chd_art12" name="dec-chd_art12">12</span>.|Christus Dominus, nn. 12]]*-*[[Documenti vari/Documenti del Concilio Ecumenico Vaticano II/cevii-dec-chd#<span class="art" id="dec-chd_art14" name="dec-chd_art14">14</span>.|14]]* (28 ottobre 1965) [pag. 359ss].

[^cevii-dic-gre-ftn11]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 7], p. 59s;
	Enciclica Mit brennender Sorge, 14 marzo 1937: AAS 29 (1937), p. 164s.
	[[Scheda 260° papa - Pio XII|Pio XII]], Discorso al primo Congresso nazionale dell’Associazione Italiana Maestri cattolici (A.I.M.C.), 8 settembre 1946: Discorsi e Radiomessaggi, VIII, p. 218.

[^cevii-dic-gre-ftn12]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione Dogmatica sulla Chiesa [[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art11" name="cos-lug_art11">11</span>.|Lumen Gentium, nn. 11]] e [[Documenti vari/Documenti del Concilio Ecumenico Vaticano II/cevii-cos-lug#<span class="art" id="cos-lug_art35" name="cos-lug_art35">35</span>.|35]]: AAS 57 (1965), pp. 16 e 40s. [pag. 139ss e 201ss].

[^cevii-dic-gre-ftn13]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 7] p. 63s. [Dz 3692-94].
	[[Scheda 260° papa - Pio XII|Pio XII]], Messaggio radiofonico trasmesso il 1° giugno 1941: AAS 33 (1941), p. 200;
	[[Scheda 260° papa - Pio XII|Pio XII]], Discorso al primo Congresso nazionale dell’Associazione Italiana Maestri cattolici, 8 settembre 1946: Discorsi e Radiomessaggi, VIII, p. 218.
	Circa il principio di sussidiarietà cfr. [[Scheda 261° papa - Giovanni XXIII|Giovanni XXIII]], Enciclica Pacem in terris, 11 aprile 1963: AAS 55 (1963), p. 294 [Dz 3994-95].

[^cevii-dic-gre-ftn14]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 7] pp. 53s [Dz 3685-86], 56s [in parte Dz 3688].
	[[Scheda 259° papa - Pio XI|Pio XI]], Enciclica Non abbiamo bisogno, 29 giugno 1931, AAS 23 (1931), p. 311s.
	[[Scheda 260° papa - Pio XII|Pio XII]], Lett. della Segreteria di Stato alla XXVIII Settimana Soc. Ital., 20 settembre 1955: L’Osservatore Romano, 29 settembre 1955.

[^cevii-dic-gre-ftn15]: La Chiesa loda quelle autorità civili, locali, nazionali e internazionali che, coscienti delle più urgenti necessità del nostro tempo, applicano le loro forze perché tutti i popoli possano essere partecipi di una educazione completa e di una cultura umana. Cfr. [[Scheda 262° papa - Paolo VI|Paolo VI]], Discorso all’Assemblea delle Nazioni Unite, 4 ottobre 1965: AAS 57 (1965), pp. 877-885].

[^cevii-dic-gre-ftn16]: Cfr. [[Scheda 259° papa - Pio XI|Pio XI]], Motu proprio Orbem catholicum, 29 giugno 1923: AAS 15 (1923), pp. 327-329;
	Decreto Provido sane, 12 genn. 1935: AAS 27 (1935), pp. 145-152.
	[[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Decreto sulla Missione pastorale dei Vescovi nella Chiesa *[[Documenti vari/Documenti del Concilio Ecumenico Vaticano II/cevii-dec-chd#<span class="art" id="dec-chd_art13" name="dec-chd_art13">13</span>.|Christus Dominus, nn. 13]]* e *[[Documenti vari/Documenti del Concilio Ecumenico Vaticano II/cevii-dec-chd#<span class="art" id="dec-chd_art14" name="dec-chd_art14">14</span>.|14]]* (28 ottobre 1965) [pag. 361ss].

[^cevii-dic-gre-ftn17]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione sulla Sacra Liturgia *[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art14" name="cos-sac_art14">14</span>.|Sacrosanctum Concilium, n. 14]]* (04 dicembre 1963) : AAS 56 (1964), p. 104 [pag. 28ss].

[^cevii-dic-gre-ftn18]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Decreto sugli Strumenti di comunicazione sociale *[[Documenti vari/Documenti del Concilio Ecumenico Vaticano II/cevii-dec-inm#<span class="art" id="dec-inm_art13" name="dec-inm_art13">13</span>.|Inter Mirifica, nn. 13]]* e *[[Documenti vari/Documenti del Concilio Ecumenico Vaticano II/cevii-dec-inm#<span class="art" id="dec-inm_art14" name="dec-inm_art14">14</span>.|14]]* (04 dicembre 1963) : AAS 56 (1964), p. 149s [pag. 105ss].

[^cevii-dic-gre-ftn19]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 6], p. 76;
	[[Scheda 260° papa - Pio XII|Pio XII]], Discorso all’Associazione dei Maestri Cattolici della Baviera, 31 dicembre 1956: Discorsi e Radiomessaggi XVIII, p. 746.

[^cevii-dic-gre-ftn20]: Cfr. Sinodo Provinciale di Cincinnati III del 1861: Collectio Lacensis, III, col. 1240, cd;
	[[Scheda 259° papa - Pio XI|Pio XI]], Enciclica Divini Illius Magistri, l.c. [nota 6], pp. 60, 63s [in parte Dz 3693-95].

[^cevii-dic-gre-ftn21]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 6], p. 63;
	[[Scheda 259° papa - Pio XI|Pio XI]], Enciclica Non abbiamo bisogno, 29 giugno 1931: AAS 23 (1931), p. 305.
	[[Scheda 260° papa - Pio XII|Pio XII]], Lettera della Segreteria di Stato alla XXVIII Settimana Sociale Italiana, 20 settembre 1955: L’Osservatore Romano, 29 settembre 1955.
	[[Scheda 262° papa - Paolo VI|Paolo VI]], Discorso all’Associazione Cristiana Lavoratori Italiani (A.C.L.I.), 6 ottobre 1963: Encicliche e Discorsi di [[Scheda 262° papa - Paolo VI|Paolo VI]], I, Roma 1964, p. 230.

[^cevii-dic-gre-ftn22]: Cfr. [[Scheda 261° papa - Giovanni XXIII|Giovanni XXIII]], Messaggio per il trentesimo anniversario dell’emanazione dell’Enciclica Divini Illius Magistri, 30 dicembre 1959: AAS 52 (1960), p. 57.

[^cevii-dic-gre-ftn23]: La Chiesa dà grande valore all’azione apostolica che i maestri e i condiscepoli cattolici possono svolgere anche in queste scuole.

[^cevii-dic-gre-ftn24]: Cfr. [[Scheda 260° papa - Pio XII|Pio XII]], Discorso all’Associazione Maestri Cattolici di Baviera, 31 dicembre 1956: Discorsi e Radiomessaggi XVIII, p. 745s.

[^cevii-dic-gre-ftn25]: Cfr. Sinodo Provinciale di Westminster I del 1852: Collectio Lacensis III, col. 1334, ab.
	[[Scheda 259° papa - Pio XI|Pio XI]], Enciclica DDivini Illius Magistri, l.c. [nota 6], p. 77s.
	[[Scheda 260° papa - Pio XII|Pio XII]], Discorso all’Associazione Maestri cattolici di Baviera, 31 dicembre 1956: Discorsi e Radiomessaggi, XVIII, p. 746.
	[[Scheda 262° papa - Paolo VI|Paolo VI]], Discorso ai membri della F.I.D.A.E. (Federazione Istituti Dipendenti dall’Autorità Ecclesiastica), 30 dicembre 1963: Encicliche e Discorsi di [[Scheda 262° papa - Paolo VI|Paolo VI]], I, Roma 1964, p. 602s.
[^cevii-dic-gre-ftn26]: Cfr. anzitutto i documenti citati alla nota [^cevii-dic-gre-ftn1]; questo diritto della Chiesa è inoltre proclamato da molti Sinodi provinciali e in recentissime Dichiarazioni di parecchie Conferenze Episcopali.

[^cevii-dic-gre-ftn27]: Cfr. [[Scheda 259° papa - Pio XI|Pio XI]], Enciclica Divini Illius Magistri, l.c. [nota 6], p. 80s.
	[[Scheda 260° papa - Pio XII|Pio XII]], Discorso all’Unione Cattolica Italiana Insegnanti Medi (U.C.I.I.M.), 5 genn. 1954: Discorsi e Radiomessaggi, XV, pp. 551-556.
	[[Scheda 261° papa - Giovanni XXIII|Giovanni XXIII]], Discorso al VI Congresso dell’Associazione Italiana Maestri Cattolici (A.I.M.C.), 5 settembre 1959: Discorsi, Messaggi, Colloqui, I, Roma 1960, pp. 427-431.

[^cevii-dic-gre-ftn28]: Cfr. [[Scheda 260° papa - Pio XII|Pio XII]], Discorso all’Unione Cattolica Italiana Insegnanti Medi (U.C.I.I.M.), 5 genn. 1954: l.c., p. 555.

[^cevii-dic-gre-ftn29]: Cfr. [[Scheda 262° papa - Paolo VI|Paolo VI]], Discorso all’Ufficio Internazionale dell’Educazione Cattolica (O.I.E.C.), 25 febbr. 1964: Encicliche e Discorsi di [[Scheda 262° papa - Paolo VI|Paolo VI]], II, Roma 1964, p. 232.

[^cevii-dic-gre-ftn30]: Cfr. [[Scheda 262° papa - Paolo VI|Paolo VI]], Discorso all’Associazione Cristiana Lavoratori Italiani (A.C.L.I.), 6 ottobre 1963: Encicliche e Discorsi di [[Scheda 262° papa - Paolo VI|Paolo VI]], I, Roma 1964, p. 229.

[^cevii-dic-gre-ftn31]: Cfr. [[Scheda 262° papa - Paolo VI|Paolo VI]], Discorso davanti al VI Congresso Tomistico Internazionale, 10 settembre 1965: AAS 57 (1965), pp. 788-792.

[^cevii-dic-gre-ftn32]: Cfr. [[Scheda 260° papa - Pio XII|Pio XII]], Discorso agli insegnanti e agli alunni degli Istituti Superiori Cattolici di Francia, 21 settembre 1950: Discorsi e Radiomessaggi, XII, pp. 219-221;
	[[Scheda 260° papa - Pio XII|Pio XII]], Lettera al XXII Congresso “Pax Romana”, 12 ag. 1952: Discorsi e Radiomessaggi, XIV, pp. 567-569.
	[[Scheda 261° papa - Giovanni XXIII|Giovanni XXIII]], Discorso alla Federazione delle Università Cattoliche, 1° aprile 1959: Discorsi, Messaggi, Colloqui, I, Roma 1960, pp. 226-229.
	[[Scheda 262° papa - Paolo VI|Paolo VI]], Discorso al Senato Accademico dell’Università Cattolica di Milano, 5 aprile 1964: Encicliche e Discorsi di [[Scheda 262° papa - Paolo VI|Paolo VI]], II, Roma 1964, pp. 438-443.

[^cevii-dic-gre-ftn33]: Cfr. [[Scheda 260° papa - Pio XII|Pio XII]], Discorso al Senato Accademico e agli alunni dell’Università di Roma, 15 giugno 1952: Discorsi e Radiomessaggi, XIV, p. 208: “La direzione della società di domani è principalmente riposta nella mente e nel cuore degli universitari di oggi”.

[^cevii-dic-gre-ftn34]: Cfr. [[Scheda 259° papa - Pio XI|Pio XI]], Costituzione Apostolica Deus Scientiarum Dominus, 24 maggio 1931: AAS 23 (1931), pp. 245-247.

[^cevii-dic-gre-ftn35]: Cfr. [[Scheda 260° papa - Pio XII|Pio XII]] Enciclica Humani Generis, 12 ag. 1950: AAS 42 (1950), pp. 568s. [in parte Dz 3886-87; Collantes 7.203-04 e 2.076], 578.
	[[Scheda 262° papa - Paolo VI|Paolo VI]], Enciclica Ecclesiam suam, Parte III, 6 ag. 1964: AAS 56 (1964), pp. 637-659.
	[[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Decreto sull’Ecumenismo *[[Documenti vari/Documenti del Concilio Ecumenico Vaticano II/cevii-dec-unr|Unitatis Redintegratio]]* (21 novembre 1964) : AAS 57 (1965), pp. 90-107.

[^cevii-dic-gre-ftn36]: Cfr. [[Scheda 261° papa - Giovanni XXIII|Giovanni XXIII]], Enciclica Pacem in terris, 11 aprile 1963: AAS 55 (1963), p. 284 [Dz 3989] e passim