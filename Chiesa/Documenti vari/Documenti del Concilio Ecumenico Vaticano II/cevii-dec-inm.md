---
cssclasses: docVat
autore-doc:
  - "[[Scheda 262° papa - Paolo VI|Paolo VI]]"
  - "[[Concilio Ecumenico Vaticano II|Concilio Ecumenico Vaticano II]]"
tipo-doc: "[[Decreti|Decreto]]"
titolo-doc: Inter mirifica
giorno-doc: 04
mese-doc: 12
anno-doc: 1963
data-doc: 1963-12-04
lingua-doc: Italiano
lingua-orig: Latino
status: false
tags: [Decreto, Paolo_VI, Concilio_Ecumenico_Vaticano_II, Inter_mirifica]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/archive/hist_councils/ii_vatican_council/documents/vat-ii_decree_19631204_inter-mirifica_it.html)"
creato: 2025/06/20 07:20:49
modificato: 2025/07/09 23:32:41
---

***

Paolo Vescovo `class: tipoAut`

Servo dei servi di Dio `class: tipoAut`

Unitamente ai Padri del Sacro Concilio `class: tipoAut`

A perpetua memoria `class: tipoAut`

Decreto<br>sugli strumenti di comunicazione sociale `class: tipoDoc`

# Inter mirifica

### INTRODUZIONE

#### Significato dei termini

###### <span class="art" id="dec-inm_art1" name="dec-inm_art1">1</span>.
Tra le meravigliose invenzioni tecniche che, soprattutto nel nostro tempo, l’ingegno umano è riuscito, con l’aiuto di Dio, a trarre dal creato, la Chiesa accoglie e segue con particolare sollecitudine quelle che più direttamente riguardano le facoltà spirituali dell’uomo e che hanno offerto nuove possibilità di comunicare, con massima facilità, ogni sorta di notizie, idee, insegnamenti.<br>Tra queste invenzioni occupano un posto di rilievo quegli strumenti che, per loro natura, sono in grado di raggiungere e influenzare non solo i singoli, ma le stesse masse e l’intera umanità.<br>Rientrano in tale categoria la stampa, il cinema, la radio, la televisione e simili.<br>A ragione quindi essi possono essere chiamati: strumenti di comunicazione sociale. `class: paragrafoNorm`

#### Perché il Concilio ne tratta

###### <span class="art" id="dec-inm_art2" name="dec-inm_art2">2</span>.
La Chiesa nostra madre riconosce che questi strumenti se bene adoperati, offrono al genere umano grandi vantaggi, perché contribuiscono efficacemente a sollevare e ad arricchire lo spirito, nonché a diffondere e a consolidare il regno di Dio.<br>Ma essa sa pure che l’uomo può adoperarli contro i disegni del Creatore e volgerli a propria rovina; anzi, il suo cuore di madre è addolorato per i danni che molto sovente il loro cattivo uso ha provocato all’umanità.<br>Perciò questo sacro Concilio, perseverando nelle sollecitudini dei sommi Pontefici e dei vescovi in un argomento di sì grande importanza, ritiene suo dovere trattare dei principali problemi relativi agli strumenti di comunicazione sociale.<br>Confida inoltre che questa esposizione dei suoi principi dottrinali e delle sue norme non solo sarà di giovamento spirituale ai fedeli, ma contribuirà anche al progresso di tutta l’umanità. `class: paragrafoNorm`

### CAPITOLO I.<br>LA DOTTRINA DELLA CHIESA

#### Compiti della Chiesa

###### <span class="art" id="dec-inm_art3" name="dec-inm_art3">3</span>.
La Chiesa cattolica, essendo stata fondata da Cristo Signore per portare la salvezza a tutti gli uomini, ed essendo perciò spinta dall’obbligo di diffondere il messaggio evangelico, ritiene suo dovere servirsi anche degli strumenti di comunicazione sociale per predicare l’annuncio di questa salvezza ed insegnare agli uomini il retto uso di questi strumenti.<br>Compete pertanto alla Chiesa il diritto innato di usare e di possedere siffatti strumenti, nella misura in cui essi siano necessari o utili alla formazione cristiana e a ogni altra azione pastorale.<br>Così pure è dovere dei sacri pastori istruire e guidare i fedeli perché essi, anche con l’aiuto di questi strumenti, perseguano la salvezza e perfezione propria e di tutta la famiglia umana.<br>Peraltro è compito anzitutto dei laici animare di valori umani e cristiani tali strumenti, affinché rispondano pienamente alla grande attesa dell’umanità e ai disegni di Dio. `class: paragrafoNorm`

#### Legge morale

###### <span class="art" id="dec-inm_art4" name="dec-inm_art4">4</span>.
Per usare rettamente questi strumenti è assolutamente necessario che coloro i quali se ne servono conoscano le norme della legge morale e le osservino fedelmente in questo settore.<br>Tengano perciò presente il contenuto, comunicato secondo la natura propria di ciascuno strumento; considerino inoltre tutto il contesto – come, ad esempio, il fine, le persone, il luogo, il tempo ecc. – nel quale si attua la comunicazione stessa, perché il contesto è capace di modificarne, o addirittura di cambiare totalmente, il valore morale.<br>A questo proposito segnaliamo in particolare il modo di agire proprio di ogni strumento, cioè la sua forza di suggestione, che può essere tale che gli uomini, soprattutto se insufficientemente preparati, riescano con difficoltà ad avvertirla, a dominarla e, quando occorresse, a respingerla. `class: paragrafoNorm`

#### Diritto all’informazione

###### <span class="art" id="dec-inm_art5" name="dec-inm_art5">5</span>.
È anzitutto necessario che tutti gli interessati si formino una retta coscienza circa l’uso di questi strumenti, soprattutto a proposito di alcune questioni oggi particolarmente controverse.<br>La prima di queste riguarda l’informazione, cioè la ricerca e la diffusione di notizie.<br><br>Non c’è dubbio che l’informazione, dato il progresso raggiunto dalla società moderna, ed attese le sempre più strette relazioni d’interdipendenza tra i suoi membri, è diventata utilissima ed anzi, per lo più, una necessità.<br>Infatti la pubblica e tempestiva comunicazione degli avvenimenti e dei fatti offre ai singoli uomini quella più adeguata e costante conoscenza, che permette loro di contribuire efficacemente al bene comune e di promuovere tutti insieme più agevolmente la prosperità e il progresso di tutta la società.<br>È perciò inerente alla società umana il diritto all’informazione su quanto, secondo le rispettive condizioni, interessa gli uomini, sia come individui che come membri di una società.<br>Tuttavia il retto esercizio di questo diritto esige che la comunicazione sia sempre verace quanto al contenuto e, salve la giustizia e la carità, completa; inoltre, per quanto riguarda il modo, sia onesta e conveniente, cioè rispetti rigorosamente le leggi morali, i diritti e la dignità dell’uomo, sia nella ricerca delle notizie, sia nella loro diffusione.<br>Non ogni conoscenza infatti giova, «mentre la carità è costruttiva» (*<span class="BibleRef">[[1Cor 8,1|1Cor 8,1]]</span>*). `class: paragrafoNorm`

#### Arte e morale

###### <span class="art" id="dec-inm_art6" name="dec-inm_art6">6</span>.
La seconda questione riguarda le relazioni tra i diritti dell’arte – come si suol dire – e le norme della legge morale.<br>Poiché il moltiplicarsi di controversie su questo argomento non di rado trae origine da dottrine erronee in materia di etica e di estetica, il Concilio proclama che il primato dell’ordine morale oggettivo deve essere rispettato assolutamente da tutti.<br>Questo ordine è il solo a superare e armonizzare tutte le diverse forme dell’attività umana, per quanto nobili esse siano, non eccettuata quella dell’arte.<br>Solo l’ordine morale, infatti, investe l’uomo nella totalità del suo essere creatura di Dio dotata di intelligenza e chiamata ad un fine soprannaturale; e lo stesso ordine morale, se integralmente e fedelmente osservato, porta l’uomo a raggiungere la perfezione e la pienezza della felicità. `class: paragrafoNorm`

#### Trattazione del male morale

###### <span class="art" id="dec-inm_art7" name="dec-inm_art7">7</span>.
Infine, l’esposizione, la descrizione o la rappresentazione del male morale possono indubbiamente, anche per il tramite degli strumenti di comunicazione sociale, servire per una più approfondita conoscenza ed analisi dell’uomo, ad illustrare e ad esaltare lo splendore della verità e del bene, mediante appropriati effetti drammatici.<br>Tuttavia, se non si vuole che rechino più danno che vantaggio alle anime, è necessario attenersi fedelmente alla legge morale, soprattutto quando si tratta di cose che richiedono il dovuto rispetto o che si prestano a favorire le disordinate passioni dell’uomo, ferito dalla colpa originale. `class: paragrafoNorm`

#### Opinioni pubbliche

###### <span class="art" id="dec-inm_art8" name="dec-inm_art8">8</span>.
Poiché le opinioni pubbliche esercitano oggi un enorme influsso nella vita privata e pubblica dei cittadini di ogni categoria sociale, è necessario che tutti i membri della società compiano, anche in questo campo, i loro doveri di giustizia e di carità.<br>Perciò tutti si adoperino, anche mediante l’uso di questi strumenti, alla formazione e diffusione di rette opinioni pubbliche. `class: paragrafoNorm`

#### Doveri degli utenti

###### <span class="art" id="dec-inm_art9" name="dec-inm_art9">9</span>.
Particolari doveri hanno tutti gli utenti – vale a dire i lettori, gli spettatori, gli uditori – che con scelta personale e libera ricevono le comunicazioni diffuse da questi strumenti.<br>Infatti, una scelta retta richiede che essi favoriscano in ogni modo quanto presenta un reale valore morale, culturale e artistico; che evitino, invece, quanto costituisce per loro causa o occasione di danno spirituale, oppure con il cattivo esempio induce altri in pericolo, o contribuisce a ostacolare le buone comunicazioni e a incoraggiare quelle cattive.<br>Questo ultimo caso solitamente si verifica quando si versa il proprio denaro a quanti adoperano tali strumenti unicamente a scopo di lucro.<br>Perciò gli utenti, per agire moralmente bene, non trascurino il loro dovere d’informarsi tempestivamente dei giudizi che a questo proposito vengono dati dalla competente autorità, e di attenervisi secondo le norme della retta coscienza.<br>Al fine poi di resistere più facilmente alle suggestioni meno oneste e di favorire sicuramente quelle buone, procurino di formare e di orientare la propria coscienza con i mezzi adatti. `class: paragrafoNorm`

#### Doveri dei giovani e dei genitori

###### <span class="art" id="dec-inm_art10" name="dec-inm_art10">10</span>.
Gli utenti, particolarmente i giovani, si addestrino ad un uso moderato e disciplinato di questi strumenti; cerchino inoltre di approfondire le cose viste, udite, lette; ne discutano con i loro educatori e con persone competenti, e imparino a formarsi un giudizio retto.<br>Dal canto loro i genitori ricordino che è loro dovere vigilare diligentemente perché spettacoli, stampa e simili, che siano contrari alla fede e ai buoni costumi, non entrino in casa e che i loro figli ne siano preservati altrove. `class: paragrafoNorm`

#### Doveri degli autori

###### <span class="art" id="dec-inm_art11" name="dec-inm_art11">11</span>.
Speciali responsabilità morali circa il retto uso degli strumenti di comunicazione sociale incombono sui giornalisti, gli scrittori, gli attori, i registi, gli editori e i produttori, i programmisti, i distributori, gli esercenti e i venditori, i critici e quanti altri in qualsiasi modo partecipano alla preparazione e trasmissione delle comunicazioni.<br>È evidente, infatti, quali e quanto grandi responsabilità pesino su di loro nell’evolversi della società odierna, avendo essi la possibilità di indirizzare al bene o al male l’umanità con le loro informazioni e pressioni. `class: paragrafoNorm`<br><br>Dovranno pertanto conciliare i propri interessi economici, politici ed artistici in modo da evitare ogni opposizione al bene comune.<br>Per raggiungere più facilmente questo intento, faranno bene a dare la loro adesione a quelle associazioni professionali capaci di imporre ai loro membri – se necessario anche impegnandosi all’osservanza di un «codice morale» – il rispetto dell’onestà nelle loro attività e doveri professionali.<br><br>Inoltre ricordino sempre che gran parte dei lettori e degli spettatori è costituita da giovani, i quali hanno bisogno di una stampa e di spettacoli che offrano un sano divertimento e che orientino il loro spirito a nobili ideali.<br>Procurino inoltre che le comunicazioni che riguardano la religione vengano affidate a persone degne e preparate e che siano attuate con il dovuto rispetto. `class: paragrafoNorm`

#### Doveri dell’autorità civile

###### <span class="art" id="dec-inm_art12" name="dec-inm_art12">12</span>.
Particolari doveri in questo settore incombono all’autorità civile in vista del bene comune, al quale questi strumenti sono ordinati.<br>È infatti compito di tale autorità, nel proprio suo ambito, difendere e proteggere – specialmente riguardo alla stampa – la vera e giusta libertà d’informazione che è indispensabile alla odierna società per il suo progresso; favorire i valori religiosi, culturali e artistici; assicurare agli utenti il libero uso dei loro legittimi diritti.<br>È anche compito dell’autorità civile appoggiare quelle iniziative che, per quanto siano di grande utilità, specialmente alla gioventù, non potrebbero altrimenti essere realizzate.<br>Infine lo stesso potere pubblico, che giustamente si interessa del benessere dei cittadini, ha il dovere di provvedere con giustizia e diligenza, mediante la promulgazione di leggi e l’efficace loro applicazione, che dal cattivo uso di questi strumenti non derivino gravi danni alla moralità pubblica e al progresso della società.<br>Con tale attenta vigilanza non viene conculcata la libertà dei singoli e dei gruppi associati, soprattutto nel caso in cui mancassero sicure garanzie da parte di coloro che per professione utilizzano questi strumenti.<br>Una speciale attenzione, inoltre, sia usata nel difendere gli adolescenti dalla stampa e dagli spettacoli nocivi alla loro età. `class: paragrafoNorm`

### CAPITOLO II.<br>L’AZIONE PASTORALE DELLA CHIESA

#### Azione dei pastori e dei fedeli

###### <span class="art" id="dec-inm_art13" name="dec-inm_art13">13</span>.
Tutti i figli della Chiesa si adoperino, in cordiale unità di intenti, affinché senza indugio e con ogni impegno gli strumenti di comunicazione sociale, secondo che le circostanze lo richiederanno, vengano usati nelle varie forme di apostolato, cercando di prevenire le iniziative dannose, soprattutto nelle regioni dove l’evoluzione morale e religiosa richiede una più urgente e attiva presenza.<br>Perciò i sacri pastori siano solleciti nel compiere in questo settore un dovere intimamente connesso con il loro magistero ordinario; e i laici impegnati professionalmente in questo campo cerchino di rendere testimonianza a Cristo: anzitutto assolvendo i propri incarichi con competenza e con spirito apostolico, inoltre collaborando direttamente all’azione pastorale della Chiesa con contributi tecnici, economici, culturali e artistici, secondo le possibilità di ciascuno. `class: paragrafoNorm`

#### Iniziative dei cattolici

###### <span class="art" id="dec-inm_art14" name="dec-inm_art14">14</span>.
Innanzitutto si incrementi la stampa onesta.<br>Al fine poi di formare i lettori a un genuino spirito cristiano, si promuova e si sostenga una stampa autenticamente cattolica, tale cioè che – sia essa promossa o dipenda direttamente dalla stessa autorità ecclesiastica, oppure da laici cattolici – venga pubblicata con l’esplicito scopo di formare, favorire e promuovere opinioni pubbliche conformi al diritto naturale, alla dottrina e alla morale cattolica, e di far conoscere nella giusta luce i fatti che riguardano la vita della Chiesa.<br>Infine si richiamino i fedeli alla necessità di leggere e di diffondere la stampa cattolica, allo scopo di poter giudicare cristianamente ogni avvenimento.<br><br>Con ogni aiuto opportuno si promuova e si assicuri la produzione e la programmazione di film atti a garantire un sano divertimento e pregevoli per valori culturali ed artistici, e innanzitutto di film per la gioventù.<br>Tale aiuto viene dato soprattutto sostenendo e coordinando imprese e iniziative di produttori e di distributori onesti; curando il lancio dei film meritevoli con l’appoggio dei critici e con premi; promuovendo e consociando le sale cinematografiche di gestori cattolici e onesti.<br><br>Parimenti, si sostengano in modo efficace i programmi radiofonici e televisivi moralmente sani, soprattutto quelli adatti all’ambiente familiare.<br>Si promuovano poi con impegno le trasmissioni cattoliche, mediante le quali gli uditori e gli spettatori vengono orientati a partecipare alla vita della Chiesa e ad assimilare le verità religiose.<br>Là dove la cosa risulti conveniente, si creino sollecitamente anche emittenti cattoliche e si procuri che le loro trasmissioni si raccomandino per qualità ed efficacia.<br><br>Si procuri inoltre che l’antica e nobile arte del teatro, la quale oggi viene diffusa largamente dagli strumenti di comunicazione sociale, contribuisca alla formazione culturale e morale degli spettatori. `class: paragrafoNorm`

#### Formazione degli autori

###### <span class="art" id="dec-inm_art15" name="dec-inm_art15">15</span>.
Per provvedere alle esigenze sopra esposte si formino senza indugio sacerdoti, religiosi e laici, i quali sappiano usare con la dovuta competenza questi strumenti a scopi apostolici.<br><br>Il primo compito è quello di preparare tecnicamente, culturalmente e moralmente i laici, moltiplicando scuole, facoltà e istituti, dove giornalisti, autori di film e di programmi radiofonici e televisivi e quanti si interessano a queste attività, possano acquistare una formazione completa, permeata di spirito cristiano, specialmente nel campo della dottrina sociale della Chiesa.<br>Ma occorre preparare ed aiutare anche gli attori, perché con la loro arte contribuiscano al bene della società.<br>Devono infine essere diligentemente preparati i critici letterari, cinematografici, radiofonici, televisivi, ecc., perché si distinguano con la loro competenza professionale, e vengano istruiti e incoraggiati a porre sempre nel dovuto rilievo nei loro giudizi, l’aspetto morale. `class: paragrafoNorm`

#### Formazione degli utenti

###### <span class="art" id="dec-inm_art16" name="dec-inm_art16">16</span>.
Il retto uso degli strumenti della comunicazione sociale, che sono a disposizione di utenti diversi per età e preparazione culturale, esige un’adatta e specifica formazione teorica e pratica di questi ultimi.<br>Perciò le iniziative atte a questo scopo – soprattutto se destinate ai giovani – siano favorite e largamente diffuse nelle scuole cattoliche di ogni grado, nei seminari e nelle associazioni dell’apostolato dei laici.<br>Esse saranno ispirate ai principi della morale cristiana.<br>Per ottenere più prontamente questo scopo, vengano inserite nell’insegnamento catechistico l’esposizione e la spiegazione della dottrina e della disciplina cattolica su questo argomento. `class: paragrafoNorm`

#### Mezzi e sussidi

###### <span class="art" id="dec-inm_art17" name="dec-inm_art17">17</span>.
Sarebbe evidentemente disonorante per i figli della Chiesa tollerare che la parola della salvezza resti inceppata e ostacolata da difficoltà tecniche o dalle spese, indubbiamente ingentissime, che questi strumenti richiedono.<br>Per questa ragione il sacro Concilio ricorda che essi hanno il dovere di sostenere e di aiutare i giornali e i periodici, le iniziative nel settore cinematografico, le stazioni e i programmi radiofonici e televisivi cattolici, il cui fine principale è quello di diffondere e difendere la verità e curare la formazione cristiana della società umana.<br>Esorta inoltre insistentemente quanti, associazioni e singoli, dispongono di rilevanti possibilità economiche o tecniche, ad aiutare volentieri e generosamente con i loro mezzi e con la loro competenza le iniziative in questo settore, che si propongono scopi genuinamente culturali e apostolici. `class: paragrafoNorm`

#### Giornata annuale

###### <span class="art" id="dec-inm_art18" name="dec-inm_art18">18</span>.
Al fine poi di rendere più efficace il multiforme apostolato della Chiesa con l’impiego degli strumenti di comunicazione sociale, ogni anno in tutte le diocesi del mondo, a giudizio dei vescovi, venga celebrata una «giornata» nella quale i fedeli siano istruiti sui loro doveri in questo settore, invitati a speciali preghiere per questo scopo e a contribuirvi con le loro offerte.<br>Queste saranno debitamente destinate a sostenere le iniziative e le opere promosse dalla Chiesa in questo campo, secondo le necessità dell’orbe cattolico. `class: paragrafoNorm`

#### Commissione della santa Sede

###### <span class="art" id="dec-inm_art19" name="dec-inm_art19">19</span>.
Nell’esercizio della sua suprema sollecitudine pastorale circa gli strumenti di comunicazione sociale, il sommo Pontefice dispone di una speciale commissione della Santa Sede [^cevii-dec-inm-ftn1]. `class: paragrafoNorm`

#### Competenze dei vescovi

###### <span class="art" id="dec-inm_art20" name="dec-inm_art20">20</span>.
Spetta poi ai vescovi vigilare nelle proprie diocesi sulle iniziative e sulle attività in questo settore, promuoverle e, nella misura in cui riguardano l’apostolato pubblico, regolarle, non eccettuate quelle che dipendono da religiosi esenti. `class: paragrafoNorm`

#### Uffici nazionali

###### <span class="art" id="dec-inm_art21" name="dec-inm_art21">21</span>.
Tuttavia, poiché un’efficace attività apostolica nell’ambito di tutta una nazione richiede l’unione di intenti e di forze, questo sacro Concilio decreta e ordina che dappertutto vengano costituiti ed efficacemente aiutati degli uffici nazionali per la stampa, il cinema, la radio e la televisione.<br>Sarà compito principale di questi uffici provvedere a che i fedeli si formino una retta coscienza circa l’uso di questi strumenti, come pure di incrementare e regolare tutte le iniziative dei cattolici in questo settore.<br>In ciascuna nazione la vigilanza su questi uffici venga affidata ad una commissione di vescovi o a un vescovo delegato; facciano poi parte degli stessi uffici anche dei laici, formati nella dottrina cattolica e esperti in materia. `class: paragrafoNorm`

#### Organizzazioni internazionali

###### <span class="art" id="dec-inm_art22" name="dec-inm_art22">22</span>.
Inoltre, poiché l’efficacia di tali strumenti si estende oltre i confini delle singole nazioni e fa sl che i singoli individui diventino quasi cittadini del mondo, le iniziative nazionali in questo settore vengano coordinate anche su piano internazionale.<br>Gli uffici, di cui al [[Documenti vari/Documenti del Concilio Ecumenico Vaticano II/cevii-dec-inm#<span class="art" id="dec-inm_art21" name="dec-inm_art21">21</span>.|n. 21]], collaborino attivamente con le rispettive organizzazioni cattoliche internazionali.<br>Queste ultime vengono legittimamente approvate soltanto dalla santa Sede e da essa dipendono. `class: paragrafoNorm`

### CONCLUSIONE

#### Istruzione pastorale

###### <span class="art" id="dec-inm_art23" name="dec-inm_art23">23</span>.
Per l’applicazione di tutti questi principi e norme circa gli strumenti di comunicazione sociale, su espresso mandato del Concilio, sia pubblicata un’apposita istruzione pastorale, a cura della commissione della santa Sede, di cui al [[Documenti vari/Documenti del Concilio Ecumenico Vaticano II/cevii-dec-inm#<span class="art" id="dec-inm_art19" name="dec-inm_art19">19</span>.|n. 19]], con la collaborazione di esperti scelti nelle varie nazioni. `class: paragrafoNorm`

#### Esortazione finale

###### <span class="art" id="dec-inm_art24" name="dec-inm_art24">24</span>.
Del resto il sacro Concilio confida che questa sua esposizione di principi dottrinali e di norme sarà accolta di buon grado e fedelmente osservata da tutti i figli della Chiesa, in modo che essi, servendosi anche di questi strumenti, non solo non ne riportino danno, ma come sale e luce fecondino e illuminino il mondo.<br>Inoltre esso rivolge la sua esortazione a tutti gli uomini di buona volontà, specialmente a quanti hanno nelle loro mani questi strumenti.<br>Li invita a impiegarli unicamente per il bene dell’umanità, il cui avvenire dipende ogni giorno di più dal loro retto uso.<br>Pertanto, come già avvenne con i capolavori delle arti antiche, così anche da queste invenzioni recenti sia glorificato il nome del Signore, secondo il detto dell’Apostolo: «Gesù Cristo, ieri e oggi e per tutti i secoli» (*<span class="BibleRef">[[Eb 13,8|Eb 13,8]]</span>*). `class: paragrafoNorm`


4 dicembre 1963 `class: dataLuogo`

***

Copyright © Dicastero per la Comunicazione - Libreria Editrice Vaticana. `class: dirittiAut`

***

NOTE:

[^cevii-dec-inm-ftn1]: I Padri del Concilio, facendo volentieri proprio il voto del “Segretariato per la Stampa e lo Spettacolo”, chiedono rispettosamente al Sommo Pontefice che l’autorità e le competenze di questo Ufficio siano estese a tutti gli strumenti di comunicazione sociale, non esclusa la stampa, cooptandovi periti di diverse nazioni, anche laici.
