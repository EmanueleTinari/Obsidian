---
cssclasses: docVat
autore-doc:
  - "[[Scheda 262° papa - Paolo VI|Paolo VI]]"
  - "[[Concilio Ecumenico Vaticano II|Concilio Ecumenico Vaticano II]]"
tipo-doc: "[[Costituzioni|Costituzione]]"
titolo-doc: Dei Verbum
giorno-doc: 18
mese-doc: 11
anno-doc: 1965
data-doc: 1965-11-18
lingua-doc: Italiano
lingua-orig: Latino
status: false
tags: [Costituzione, Paolo_VI, Concilio_Ecumenico_Vaticano_II, Dei_Verbum]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/archive/hist_councils/ii_vatican_council/documents/vat-ii_const_19651118_dei-verbum_it.html)"
creato: 2025/06/18 23:53:19
modificato: 2025/07/09 23:32:40
---

***

`class: tipoAut`
Paolo Vescovo


`class: tipoAut`
Servo dei servi di Dio


`class: tipoAut`
Unitamente ai Padri del Sacro Concilio


`class: tipoAut`
A perpetua memoria


Costituzione Dogmatica<br>sulla Divina Rivelazione `class: tipoDoc`

# Dei Verbum

### PROEMIO

###### <span class="art" id="cos-dev_art1" name="cos-dev_art1">1</span>.

In religioso ascolto della parola di Dio e proclamandola con ferma fiducia, il santo Concilio fa sue queste parole di san Giovanni: «Annunziamo a voi la vita eterna, che era presso il Padre e si manifestò a noi: vi annunziamo ciò che abbiamo veduto e udito, affinché anche voi siate in comunione con noi, e la nostra comunione sia col Padre e col Figlio suo Gesù Cristo» (*<span class="BibleRef">[[1Gv 1,2-3|1Gv 1,2-3]]</span>*).<br>Perciò seguendo le orme dei Concili Tridentino e Vaticano I, intende proporre la genuina dottrina sulla divina Rivelazione e la sua trasmissione, affinché per l’annunzio della salvezza il mondo intero ascoltando creda, credendo speri, sperando ami [^cevii-cos-dev-ftn1]. `class: paragrafoNorm`

### CAPITOLO I.<br>LA RIVELAZIONE

#### Natura e oggetto della Rivelazione

###### <span class="art" id="cos-dev_art2" name="cos-dev_art2">2</span>.
Piacque a Dio nella sua bontà e sapienza rivelarsi in persona e manifestare il mistero della sua volontà (cfr. *<span class="BibleRef">[[Ef 1,9|Ef 1,9]]</span>*), mediante il quale gli uomini per mezzo di Cristo, Verbo fatto carne, hanno accesso al Padre nello Spirito Santo e sono resi partecipi della divina natura (cfr. *<span class="BibleRef">[[Ef 2,18|Ef 2,18]]</span>*; *<span class="BibleRef">[[2Pt 1,4|2Pt 1,4]]</span>*).<br>Con questa Rivelazione infatti Dio invisibile (cfr. *<span class="BibleRef">[[Col 1,15|Col 1,15]]</span>*; *<span class="BibleRef">[[1Tm 1,17|1Tm 1,17]]</span>*) nel suo grande amore parla agli uomini come ad amici (cfr. *<span class="BibleRef">[[Es 33,11|Es 33,11]]</span>*; *<span class="BibleRef">[[Gv 15,14-15|Gv 15,14-15]]</span>*) e si intrattiene con essi (cfr. *<span class="BibleRef">[[Bar 3,38|Bar 3,38]]</span>*), per invitarli e ammetterli alla comunione con sé.<br>Questa economia della Rivelazione comprende eventi e parole intimamente connessi, in modo che le opere, compiute da Dio nella storia della salvezza, manifestano e rafforzano la dottrina e le realtà significate dalle parole, mentre le parole proclamano le opere e illustrano il mistero in esse contenuto.<br>La profonda verità, poi, che questa Rivelazione manifesta su Dio e sulla salvezza degli uomini, risplende per noi in Cristo, il quale è insieme il mediatore e la pienezza di tutta intera la Rivelazione [^cevii-cos-dev-ftn2]. `class: paragrafoNorm`

#### Preparazione della Rivelazione evangelica

###### <span class="art" id="cos-dev_art3" name="cos-dev_art3">3</span>.
Dio, il quale crea e conserva tutte le cose per mezzo del Verbo (cfr. *<span class="BibleRef">[[Gv 1,3|Gv 1,3]]</span>*), offre agli uomini nelle cose create una perenne testimonianza di sé (cfr. *<span class="BibleRef">[[Rm 1,19-20|Rm 1,19-20]]</span>*); inoltre, volendo aprire la via di una salvezza superiore, fin dal principio manifestò se stesso ai progenitori.<br>Dopo la loro caduta, con la promessa della redenzione, li risollevò alla speranza della salvezza (cfr. *<span class="BibleRef">[[Gn 3,15|Gn 3,15]]</span>*), ed ebbe assidua cura del genere umano, per dare la vita eterna a tutti coloro i quali cercano la salvezza con la perseveranza nella pratica del bene (cfr. *<span class="BibleRef">[[Rm 2,6-7|Rm 2,6-7]]</span>*).<br>A suo tempo chiamò Abramo, per fare di lui un gran popolo (cfr. *<span class="BibleRef">[[Gn 12,2|Gn 12,2]]</span>*); dopo i patriarchi ammaestrò questo popolo per mezzo di Mosè e dei profeti, affinché lo riconoscesse come il solo Dio vivo e vero, Padre provvido e giusto giudice, e stesse in attesa del Salvatore promesso, preparando in tal modo lungo i secoli la via all’Evangelo. `class: paragrafoNorm`

#### Cristo completa la Rivelazione

###### <span class="art" id="cos-dev_art4" name="cos-dev_art4">4</span>.
Dopo aver a più riprese e in più modi, parlato per mezzo dei profeti, Dio «alla fine, nei giorni nostri, ha parlato a noi per mezzo del Figlio» (*<span class="BibleRef">[[Eb 1,1-2|Eb 1,1-2]]</span>*).<br>Mandò infatti suo Figlio, cioè il Verbo eterno, che illumina tutti gli uomini, affinché dimorasse tra gli uomini e spiegasse loro i segreti di Dio (cfr. *<span class="BibleRef">[[Gv 1,1-18|Gv 1,1-18]]</span>*).<br>Gesù Cristo dunque, Verbo fatto carne, mandato come «uomo agli uomini» [^cevii-cos-dev-ftn3], «parla le parole di Dio» (*<span class="BibleRef">[[Gv 3,34|Gv 3,34]]</span>*) e porta a compimento l’opera di salvezza affidatagli dal Padre (cfr. *<span class="BibleRef">[[Gv 5,36|Gv 5,36]]</span>*; *<span class="BibleRef">[[Gv 17,4|Gv 17,4]]</span>*).<br>Perciò egli, vedendo il quale si vede anche il Padre (cfr. *<span class="BibleRef">[[Gv 14,9|Gv 14,9]]</span>*), col fatto stesso della sua presenza e con la manifestazione che fa di sé con le parole e con le opere, con i segni e con i miracoli, e specialmente con la sua morte e la sua risurrezione di tra i morti, e infine con l’invio dello Spirito di verità, compie e completa la Rivelazione e la corrobora con la testimonianza divina, che cioè Dio è con noi per liberarci dalle tenebre del peccato e della morte e risuscitarci per la vita eterna.<br>L’economia cristiana dunque, in quanto è l’Alleanza nuova e definitiva, non passerà mai, e non è da aspettarsi alcun’altra Rivelazione pubblica prima della manifestazione gloriosa del Signore nostro Gesù Cristo (cfr. *<span class="BibleRef">[[1Tm 6,14|1Tm 6,14]]</span>* e *<span class="BibleRef">[[Tt 2,13|Tt 2,13]]</span>*). `class: paragrafoNorm`

#### Accogliere la Rivelazione con fede

###### <span class="art" id="cos-dev_art5" name="cos-dev_art5">5</span>.
A Dio che rivela è dovuta «l’obbedienza della fede» (*<span class="BibleRef">[[Rm 16,26|Rm 16,26]]</span>*; cfr. *<span class="BibleRef">[[Rm 1,5|Rm 1,5]]</span>*; *<span class="BibleRef">[[2Cor 10,5-6|2Cor 10,5-6]]</span>*), con la quale l’uomo gli si abbandona tutt’intero e liberamente prestandogli «il pieno ossequio dell’intelletto e della volontà» [^cevii-cos-dev-ftn4] e assentendo volontariamente alla Rivelazione che egli fa.<br>Perché si possa prestare questa fede, sono necessari la grazia di Dio che previene e soccorre e gli aiuti interiori dello Spirito Santo, il quale muova il cuore e lo rivolga a Dio, apra gli occhi dello spirito e dia «a tutti dolcezza nel consentire e nel credere alla verità» [^cevii-cos-dev-ftn5].<br>Affinché poi l’ intelligenza della Rivelazione diventi sempre più profonda, lo stesso Spirito Santo perfeziona continuamente la fede per mezzo dei suoi doni. `class: paragrafoNorm`

#### Le verità rivelate

###### <span class="art" id="cos-dev_art6" name="cos-dev_art6">6</span>.
Con la divina Rivelazione Dio volle manifestare e comunicare se stesso e i decreti eterni della sua volontà riguardo alla salvezza degli uomini, «per renderli cioè partecipi di quei beni divini, che trascendono la comprensione della mente umana» [^cevii-cos-dev-ftn6].<br>Il santo Concilio professa che «Dio, principio e fine di tutte le cose, può essere conosciuto con certezza con il lume naturale dell’umana ragione a partire dalle cose create» (cfr. *<span class="BibleRef">[[Rm 1,20|Rm 1,20]]</span>*); ma insegna anche che è merito della Rivelazione divina se «tutto ciò che nelle cose divine non è di per sé inaccessibile alla umana ragione, può, anche nel presente stato del genere umano, essere conosciuto da tutti facilmente, con ferma certezza e senza mescolanza d’errore» [^cevii-cos-dev-ftn7]. `class: paragrafoNorm`

### CAPITOLO II.<br>LA TRASMISSIONE DELLA DIVINA RIVELAZIONE

#### Gli apostoli e i loro successori, missionari del Vangelo

###### <span class="art" id="cos-dev_art7" name="cos-dev_art7">7</span>.
Dio, con somma benignità, dispose che quanto egli aveva rivelato per la salvezza di tutte le genti, rimanesse per sempre integro e venisse trasmesso a tutte le generazioni.<br>Perciò Cristo Signore, nel quale trova compimento tutta intera la Rivelazione di Dio altissimo, ordinò agli apostoli che l’Evangelo, prima promesso per mezzo dei profeti e da lui adempiuto e promulgato di persona venisse da loro predicato a tutti come la fonte di ogni verità salutare e di ogni regola morale [^cevii-cos-dev-ftn8], comunicando così ad essi i doni divini.<br>Ciò venne fedelmente eseguito, tanto dagli apostoli, i quali nella predicazione orale, con gli esempi e le istituzioni trasmisero sia ciò che avevano ricevuto dalla bocca del Cristo vivendo con lui e guardandolo agire, sia ciò che avevano imparato dai suggerimenti dello spirito Santo, quanto da quegli apostoli e da uomini a loro cerchia, i quali, per ispirazione dello Spirito Santo, misero per scritto il messaggio della salvezza [^cevii-cos-dev-ftn9].<br><br>Gli apostoli poi, affinché l’Evangelo si conservasse sempre integro e vivo nella Chiesa, lasciarono come loro successori i vescovi, ad essi «affidando il loro proprio posto di maestri» [^cevii-cos-dev-ftn10].<br>Questa sacra Tradizione e la Scrittura sacra dell’uno e dell’altro Testamento sono dunque come uno specchio nel quale la Chiesa pellegrina in terra contempla Dio, dal quale tutto riceve, finché giunga a vederlo faccia a faccia, com’egli è (cfr. *<span class="BibleRef">[[1Gv 3,2|1Gv 3,2]]</span>*). `class: paragrafoNorm`

#### La sacra tradizione

###### <span class="art" id="cos-dev_art8" name="cos-dev_art8">8</span>.
Pertanto la predicazione apostolica, che è espressa in modo speciale nei libri ispirati, doveva esser conservata con una successione ininterrotta fino alla fine dei tempi.<br>Gli apostoli perciò, trasmettendo ciò che essi stessi avevano ricevuto, ammoniscono i fedeli ad attenersi alle tradizioni che avevano appreso sia a voce che per iscritto (cfr. *<span class="BibleRef">[[2Ts 2,15|2Ts 2,15]]</span>*), e di combattere per quella fede che era stata ad essi trasmessa una volta per sempre [^cevii-cos-dev-ftn11].<br>Ciò che fu trasmesso dagli apostoli, poi, comprende tutto quanto contribuisce alla condotta santa del popolo di Dio e all’incremento della fede; così la Chiesa nella sua dottrina, nella sua vita e nel suo culto, perpetua e trasmette a tutte le generazioni tutto ciò che essa è, tutto ciò che essa crede.<br><br>Questa Tradizione di origine apostolica progredisce nella Chiesa con l’assistenza dello Spirito Santo [^cevii-cos-dev-ftn12]: cresce infatti la comprensione, tanto delle cose quanto delle parole trasmesse, sia con la contemplazione e lo studio dei credenti che le meditano in cuor loro (cfr. *<span class="BibleRef">[[Lc 2,19.51|Lc 2, 19.51]]</span>*), sia con la intelligenza data da una più profonda esperienza delle cose spirituali, sia per la predicazione di coloro i quali con la successione episcopale hanno ricevuto un carisma sicuro di verità.<br>Così la Chiesa nel corso dei secoli tende incessantemente alla pienezza della verità divina, finché in essa vengano a compimento le parole di Dio.<br><br>Le asserzioni dei santi Padri attestano la vivificante presenza di questa Tradizione, le cui ricchezze sono trasfuse nella pratica e nella vita della Chiesa che crede e che prega.<br>È questa Tradizione che fa conoscere alla Chiesa l’intero canone dei libri sacri e nella Chiesa fa più profondamente comprendere e rende ininterrottamente operanti le stesse sacre Scritture.<br>Così Dio, il quale ha parlato in passato non cessa di parlare con la sposa del suo Figlio diletto, e lo Spirito Santo, per mezzo del quale la viva voce dell’Evangelo risuona nella Chiesa e per mezzo di questa nel mondo, introduce i credenti alla verità intera e in essi fa risiedere la parola di Cristo in tutta la sua ricchezza (cfr. *<span class="BibleRef">[[Col 3,16|Col 3,16]]</span>*). `class: paragrafoNorm`

#### Relazioni tra la Scrittura e la Tradizione

###### <span class="art" id="cos-dev_art9" name="cos-dev_art9">9</span>.
La sacra Tradizione dunque e la sacra Scrittura sono strettamente congiunte e comunicanti tra loro.<br>Poiché ambedue scaturiscono dalla stessa divina sorgente, esse formano in certo qual modo un tutto e tendono allo stesso fine.<br>Infatti la sacra Scrittura è parola di Dio in quanto consegnata per iscritto per ispirazione dello Spirito divino; quanto alla sacra Tradizione, essa trasmette integralmente la parola di Dio – affidata da Cristo Signore e dallo Spirito Santo agli apostoli – ai loro successori, affinché, illuminati dallo Spirito di verità, con la loro predicazione fedelmente la conservino, la espongano e la diffondano; ne risulta così che la Chiesa attinge la certezza su tutte le cose rivelate non dalla sola Scrittura e che di conseguenza l’una e l’altra devono essere accettate e venerate con pari sentimento di pietà e riverenza [^cevii-cos-dev-ftn13]. `class: paragrafoNorm`

#### Relazioni della Tradizione e della Scrittura con tutta la chiesa e con il magistero

###### <span class="art" id="cos-dev_art10" name="cos-dev_art10">10</span>.
La sacra tradizione e la sacra Scrittura costituiscono un solo sacro deposito della parola di Dio affidato alla Chiesa; nell’adesione ad esso tutto il popolo santo, unito ai suoi Pastori, persevera assiduamente nell’insegnamento degli apostoli e nella comunione fraterna, nella frazione del pane e nelle orazioni (cfr. *<span class="BibleRef">[[At 2,42|At 2,42]]</span>* gr.), in modo che, nel ritenere, praticare e professare la fede trasmessa, si stabilisca tra pastori e fedeli una singolare unità di spirito [^cevii-cos-dev-ftn14].<br><br>L’ufficio poi d’interpretare autenticamente la parola di Dio, scritta o trasmessa [^cevii-cos-dev-ftn15], è affidato al solo magistero vivo della Chiesa [^cevii-cos-dev-ftn16], la cui autorità è esercitata nel nome di Gesù Cristo.<br>Il quale magistero però non è superiore alla parola di Dio ma la serve, insegnando soltanto ciò che è stato trasmesso, in quanto, per divino mandato e con l’assistenza dello Spirito Santo, piamente ascolta, santamente custodisce e fedelmente espone quella parola, e da questo unico deposito della fede attinge tutto ciò che propone a credere come rivelato da Dio.<br><br>È chiaro dunque che la sacra Tradizione, la sacra Scrittura e il magistero della Chiesa, per sapientissima disposizione di Dio, sono tra loro talmente connessi e congiunti che nessuna di queste realtà sussiste senza le altre, e tutte insieme, ciascuna a modo proprio, sotto l’azione di un solo Spirito Santo, contribuiscono efficacemente alla salvezza delle anime. `class: paragrafoNorm`

### CAPITOLO III.<br>L’ISPIRAZIONE DIVINA<br>E L’INTERPRETAZIONE DELLA SACRA SCRITTURA

#### Ispirazione e verità della Scrittura

###### <span class="art" id="cos-dev_art11" name="cos-dev_art11">11</span>.
Le verità divinamente rivelate, che sono contenute ed espresse nei libri della sacra Scrittura, furono scritte per ispirazione dello Spirito Santo La santa madre Chiesa, per fede apostolica, ritiene sacri e canonici tutti interi i libri sia del Vecchio che del Nuovo Testamento, con tutte le loro parti, perché scritti per ispirazione dello Spirito Santo (cfr. *<span class="BibleRef">[[Gv 20,31|Gv 20,31]]</span>*; *<span class="BibleRef">[[2Tm 3,16|2Tm 3,16]]</span>*); hanno Dio per autore e come tali sono stati consegnati alla Chiesa [^cevii-cos-dev-ftn17] per la composizione dei libri sacri, Dio scelse e si servì di uomini nel possesso delle loro facoltà e capacità [^cevii-cos-dev-ftn18], affinché, agendo egli in essi e per loro mezzo [^cevii-cos-dev-ftn19], scrivessero come veri autori, tutte e soltanto quelle cose che egli voleva fossero scritte [^cevii-cos-dev-ftn20].<br><br>Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, bisogna ritenere, per conseguenza, che i libri della Scrittura insegnano con certezza, fedelmente e senza errore la verità che Dio, per la nostra salvezza, volle fosse consegnata nelle sacre Scritture [^cevii-cos-dev-ftn21].<br>Pertanto «ogni Scrittura divinamente ispirata è anche utile per insegnare, per convincere, per correggere, per educare alla giustizia, affinché l’uomo di Dio sia perfetto, addestrato ad ogni opera buona». `class: paragrafoNorm`

#### Come deve essere interpretata la sacra Scrittura

###### <span class="art" id="cos-dev_art12" name="cos-dev_art12">12</span>.
Poiché Dio nella sacra Scrittura ha parlato per mezzo di uomini alla maniera umana [^cevii-cos-dev-ftn22], l’interprete della sacra Scrittura, per capir bene ciò che egli ha voluto comunicarci, deve ricercare con attenzione che cosa gli agiografi abbiano veramente voluto dire e a Dio è piaciuto manifestare con le loro parole.<br>Per ricavare l’intenzione degli agiografi, si deve tener conto fra l’altro anche dei generi letterari.<br>La verità infatti viene diversamente proposta ed espressa in testi in vario modo storici, o profetici, o poetici, o anche in altri generi di espressione.<br>È necessario adunque che l’interprete ricerchi il senso che l’agiografo in determinate circostanze, secondo la condizione del suo tempo e della sua cultura, per mezzo dei generi letterari allora in uso, intendeva esprimere ed ha di fatto espresso [^cevii-cos-dev-ftn23].<br>Per comprendere infatti in maniera esatta ciò che l’autore sacro volle asserire nello scrivere, si deve far debita attenzione sia agli abituali e originali modi di sentire, di esprimersi e di raccontare vigenti ai tempi dell’agiografo, sia a quelli che nei vari luoghi erano allora in uso nei rapporti umani [^cevii-cos-dev-ftn24].<br><br>Perciò, dovendo la sacra Scrittura esser letta e interpretata alla luce dello stesso Spirito mediante il quale è stata scritta [^cevii-cos-dev-ftn25], per ricavare con esattezza il senso dei sacri testi, si deve badare con non minore diligenza al contenuto e all’unità di tutta la Scrittura, tenuto debito conto della viva tradizione di tutta la Chiesa e dell’analogia della fede.<br>È compito degli esegeti contribuire, seguendo queste norme, alla più profonda intelligenza ed esposizione del senso della sacra Scrittura, affinché mediante i loro studi, in qualche modo preparatori, maturi il giudizio della Chiesa.<br>Quanto, infatti, è stato qui detto sul modo di interpretare la Scrittura, è sottoposto in ultima istanza al giudizio della Chiesa, la quale adempie il divino mandato e ministero di conservare e interpretare la parola di Dio [^cevii-cos-dev-ftn26]. `class: paragrafoNorm`

#### La «condiscendenza» della Sapienza divina

###### <span class="art" id="cos-dev_art13" name="cos-dev_art13">13</span>.
Nella sacra Scrittura dunque, restando sempre intatta la verità e la santità di Dio, si manifesta l’ammirabile condiscendenza della eterna Sapienza, «affinché possiamo apprendere l’ineffabile benignità di Dio e a qual punto egli, sollecito e provvido nei riguardi della nostra natura, abbia adattato il suo parlare» [^cevii-cos-dev-ftn27].<br>Le parole di Dio infatti, espresse con lingue umane, si son fatte simili al parlare dell’uomo, come già il Verbo dell’eterno Padre, avendo assunto le debolezze dell’umana natura, si fece simile all’uomo. `class: paragrafoNorm`

### CAPITOLO IV.<br>IL VECCHIO TESTAMENTO

#### La storia della salvezza nei libri del Vecchio Testamento

###### <span class="art" id="cos-dev_art14" name="cos-dev_art14">14</span>.
Iddio, progettando e preparando nella sollecitudine del suo grande amore la salvezza del genere umano, si scelse con singolare disegno un popolo al quale affidare le promesse.<br>Infatti, mediante l’alleanza stretta con Abramo (cfr. *<span class="BibleRef">[[Gn 15,18|Gn 15,18]]</span>*), e per mezzo di Mosè col popolo d’Israele (cfr. *<span class="BibleRef">[[Es 24,8|Es 24,8]]</span>*), egli si rivelò, in parole e in atti, al popolo che così s’era acquistato come l’unico Dio vivo e vero, in modo tale che Israele sperimentasse quale fosse il piano di Dio con gli uomini e, parlando Dio stesso per bocca dei profeti, lo comprendesse con sempre maggiore profondità e chiarezza e lo facesse conoscere con maggiore ampiezza alle genti (cfr. *<span class="BibleRef">[[Sal 21,28-29|Sal 21,28-29]]</span>*; 95,1-3; *<span class="BibleRef">[[Is 2,1-4|Is 2,1-4]]</span>*; *<span class="BibleRef">[[Ger 3,17|Ger 3,17]]</span>*).<br>L’economia della salvezza preannunziata, narrata e spiegata dai sacri autori, si trova in qualità di vera parola di Dio nei libri del Vecchio Testamento; perciò questi libri divinamente ispirati conservano valore perenne: «Quanto fu scritto, lo è stato per nostro ammaestramento, affinché mediante quella pazienza e quel conforto che vengono dalle Scritture possiamo ottenere la speranza» (*<span class="BibleRef">[[Rm 15,4|Rm 15,4]]</span>*). `class: paragrafoNorm`

#### Importanza del Vecchio Testamento per i cristiani

###### <span class="art" id="cos-dev_art15" name="cos-dev_art15">15</span>.
L’economia del Vecchio Testamento era soprattutto ordinata a preparare, ad annunziare profeticamente (cfr. *<span class="BibleRef">[[Lc 24,44|Lc 24,44]]</span>*; *<span class="BibleRef">[[Gv 5,39|Gv 5,39]]</span>*; *<span class="BibleRef">[[1Pt 1,10|1Pt 1,10]]</span>*) e a significare con diverse figure (cfr. *<span class="BibleRef">[[1Cor 10,11|1Cor 10,11]]</span>*) l’avvento di Cristo redentore dell’universo e del regno messianico.<br>I libri poi del Vecchio Testamento, tenuto conto della condizione del genere umano prima dei tempi della salvezza instaurata da Cristo, manifestano a tutti chi è Dio e chi è l’uomo e il modo con cui Dio giusto e misericordioso agisce con gli uomini.<br>Questi libri, sebbene contengano cose imperfette e caduche, dimostrano tuttavia una vera pedagogia divina [^cevii-cos-dev-ftn28].<br>Quindi i cristiani devono ricevere con devozione questi libri: in essi si esprime un vivo senso di Dio; in essi sono racchiusi sublimi insegnamenti su Dio, una sapienza salutare per la vita dell’uomo e mirabili tesori di preghiere; in essi infine è nascosto il mistero della nostra salvezza. `class: paragrafoNorm`

#### Unità dei due Testamenti

###### <span class="art" id="cos-dev_art16" name="cos-dev_art16">16</span>.
Dio dunque, il quale ha ispirato i libri dell’uno e dell’altro Testamento e ne è l’autore, ha sapientemente disposto che il Nuovo fosse nascosto nel Vecchio e il Vecchio fosse svelato nel Nuovo [^cevii-cos-dev-ftn29].<br>Poiché, anche se Cristo ha fondato la Nuova Alleanza nel sangue suo (cfr. *<span class="BibleRef">[[Lc 22,20|Lc 22,20]]</span>*; *<span class="BibleRef">[[1Cor 11,25|1Cor 11,25]]</span>*), tuttavia i libri del Vecchio Testamento, integralmente assunti nella predicazione evangelica [^cevii-cos-dev-ftn30], acquistano e manifestano il loro pieno significato nel Nuovo Testamento (cfr. *<span class="BibleRef">[[Mt 5,17|Mt 5,17]]</span>*; *<span class="BibleRef">[[Lc 24,27|Lc 24,27]]</span>*), che essi a loro volta illuminano e spiegano. `class: paragrafoNorm`

### CAPITOLO V.<br>IL NUOVO TESTAMENTO

#### Eccellenza del Nuovo Testamento

###### <span class="art" id="cos-dev_art17" name="cos-dev_art17">17</span>.
La parola di Dio, che è potenza divina per la salvezza di chiunque crede (cfr. *<span class="BibleRef">[[Rm 1,16|Rm 1,16]]</span>*), si presenta e manifesta la sua forza in modo eminente negli scritti del Nuovo Testamento.<br>Quando infatti venne la pienezza dei tempi (cfr. *<span class="BibleRef">[[Gal 4,4|Gal 4,4]]</span>*), il Verbo si fece carne ed abitò tra noi pieno di grazia e di verità (cfr. *<span class="BibleRef">[[Gv 1,14|Gv 1,14]]</span>*).<br>Cristo stabilì il regno di Dio sulla terra, manifestò con opere e parole il Padre suo e se stesso e portò a compimento l’opera sua con la morte, la risurrezione e la gloriosa ascensione, nonché con l’invio dello Spirito Santo.<br>Elevato da terra, attira tutti a sé (cfr. *<span class="BibleRef">[[Gv 12,32|Gv 12,32]]</span>* gr.), lui che solo ha parole di vita eterna (cfr. *<span class="BibleRef">[[Gv 6,68|Gv 6,68]]</span>*).<br>Ma questo mistero non fu palesato alle altre generazioni, come adesso è stato svelato ai santi apostoli suoi e ai profeti nello Spirito Santo (cfr. *<span class="BibleRef">[[Ef 3,4-6|Ef 3,4-6]]</span>*, gr.), affinché predicassero l’Evangelo, suscitassero la fede in Gesù Cristo Signore e radunassero la Chiesa.<br>Di tutto ciò gli scritti del Nuovo Testamento presentano una testimonianza perenne e divina. `class: paragrafoNorm`

#### Origine apostolica dei Vangeli

###### <span class="art" id="cos-dev_art18" name="cos-dev_art18">18</span>.
A nessuno sfugge che tra tutte le Scritture, anche quelle del Nuovo Testamento, i Vangeli possiedono una superiorità meritata, in quanto costituiscono la principale testimonianza relativa alla vita e alla dottrina del Verbo incarnato, nostro Salvatore.<br>La Chiesa ha sempre e in ogni luogo ritenuto e ritiene che i quattro Vangeli sono di origine apostolica.<br>Infatti, ciò che gli apostoli per mandato di Cristo predicarono, in seguito, per ispirazione dello Spirito Santo, fu dagli stessi e da uomini della loro cerchia tramandato in scritti che sono il fondamento della fede, cioè l’Evangelo quadriforme secondo Matteo, Marco, Luca e Giovanni [^cevii-cos-dev-ftn31]. `class: paragrafoNorm`

#### Carattere storico dei Vangeli

###### <span class="art" id="cos-dev_art19" name="cos-dev_art19">19</span>.
La santa madre Chiesa ha ritenuto e ritiene con fermezza e con la più grande costanza che i quattro suindicati Vangeli, di cui afferma senza esitazione la storicità, trasmettono fedelmente quanto Gesù Figlio di Dio, durante la sua vita tra gli uomini, effettivamente operò e insegnò per la loro eterna salvezza, fino al giorno in cui fu assunto in cielo (cfr. *<span class="BibleRef">[[At 1,1-2|At 1,1-2]]</span>*).<br>Gli apostoli poi, dopo l’Ascensione del Signore, trasmisero ai loro ascoltatori ciò che egli aveva detto e fatto, con quella più completa intelligenza delle cose, di cui essi, ammaestrati dagli eventi gloriosi di Cristo e illuminati dallo Spirito di verità [^cevii-cos-dev-ftn32], godevano [^cevii-cos-dev-ftn33].<br>E gli autori sacri scrissero i quattro Vangeli, scegliendo alcune cose tra le molte che erano tramandate a voce o già per iscritto, redigendo un riassunto di altre, o spiegandole con riguardo alla situazione delle Chiese, conservando infine il carattere di predicazione, sempre però in modo tale da riferire su Gesù cose vere e sincere [^cevii-cos-dev-ftn34].<br>Essi infatti, attingendo sia ai propri ricordi sia alla testimonianza di coloro i quali «fin dal principio furono testimoni oculari e ministri della parola», scrissero con l’intenzione di farci conoscere la «verità» (cfr. *<span class="BibleRef">[[Lc 1,2-4|Lc 1,2-4]]</span>*) degli insegnamenti che abbiamo ricevuto. `class: paragrafoNorm`

#### Gli altri scritti del Nuovo Testamento

###### <span class="art" id="cos-dev_art20" name="cos-dev_art20">20</span>.
Il canone del Nuovo Testamento, oltre i quattro Vangeli, contiene anche le lettere di san Paolo ed altri scritti apostolici, composti per ispirazione dello Spirito Santo; questi scritti, per sapiente disposizione di Dio, confermano tutto ciò che riguarda Cristo Signore, spiegano ulteriormente la sua dottrina autentica, fanno conoscere la potenza salvifica dell’opera divina di Cristo, narrano gli inizi della Chiesa e la sua mirabile diffusione nel mondo e preannunziano la sua gloriosa consumazione.<br>Il Signore Gesù, infatti, assisté i suoi apostoli come aveva promesso (cfr. *<span class="BibleRef">[[Mt 28,20|Mt 28,20]]</span>*) e inviò loro lo Spirito consolatore, il quale doveva introdurli nella pienezza della verità (cfr. *<span class="BibleRef">[[Gv 16,13|Gv 16,13]]</span>*). `class: paragrafoNorm`

### CAPITOLO VI.<br>LA SACRA SCRITTURA NELLA VITA DELLA CHIESA

#### Importanza della sacra Scrittura per la Chiesa

###### <span class="art" id="cos-dev_art21" name="cos-dev_art21">21</span>.
La Chiesa ha sempre venerato le divine Scritture come ha fatto per il Corpo stesso di Cristo, non mancando mai, soprattutto nella sacra liturgia, di nutrirsi del pane di vita dalla mensa sia della parola di Dio che del Corpo di Cristo, e di porgerlo ai fedeli.<br>Insieme con la sacra Tradizione, ha sempre considerato e considera le divine Scritture come la regola suprema della propria fede; esse infatti, ispirate come sono da Dio e redatte una volta per sempre, comunicano immutabilmente la parola di Dio stesso e fanno risuonare nelle parole dei profeti e degli apostoli la voce dello Spirito Santo.<br>È necessario dunque che la predicazione ecclesiastica, come la stessa religione cristiana, sia nutrita e regolata dalla sacra Scrittura.<br>Nei libri sacri, infatti, il Padre che è nei cieli viene con molta amorevolezza incontro ai suoi figli ed entra in conversazione con essi; nella parola di Dio poi è insita tanta efficacia e potenza, da essere sostegno e vigore della Chiesa, e per i figli della Chiesa la forza della loro fede, il nutrimento dell’anima, la sorgente pura e perenne della vita spirituale.<br>Perciò si deve riferire per eccellenza alla sacra Scrittura ciò che è stato detto: «viva ed efficace è la parola di Dio» (*<span class="BibleRef">[[Eb 4,12|Eb 4,12]]</span>*), «che ha il potere di edificare e dare l’eredità con tutti i santificati» (*<span class="BibleRef">[[At 20,32|At 20,32]]</span>*; cfr. *<span class="BibleRef">[[1Ts 2,13|1Ts 2,13]]</span>*). `class: paragrafoNorm`

#### Necessità di traduzioni appropriate e corrette

###### <span class="art" id="cos-dev_art22" name="cos-dev_art22">22</span>.
È necessario che i fedeli abbiano largo accesso alla sacra Scrittura.<br>Per questo motivo, la Chiesa fin dagli inizi fece sua l’antichissima traduzione greca del Vecchio Testamento detta dei Settanta, e ha sempre in onore le altre versioni orientali e le versioni latine, particolarmente quella che è detta Volgata.<br>Poiché, però, la parola di Dio deve essere a disposizione di tutti in ogni tempo, la Chiesa cura con materna sollecitudine che si facciano traduzioni appropriate e corrette nelle varie lingue, di preferenza a partire dai testi originali dei sacri libri.<br>Se, per una ragione di opportunità e col consenso dell’autorità della Chiesa, queste saranno fatte in collaborazione con i fratelli separati, potranno essere usate da tutti i cristiani. `class: paragrafoNorm`

#### Impegno apostolico degli studiosi

###### <span class="art" id="cos-dev_art23" name="cos-dev_art23">23</span>.
La sposa del Verbo incarnato, la Chiesa, ammaestrata dallo Spirito Santo, si preoccupa di raggiungere una intelligenza sempre più profonda delle sacre Scritture, per poter nutrire di continuo i suoi figli con le divine parole; perciò a ragione favorisce anche lo studio dei santi Padri d’Oriente e d’Occidente e delle sacre liturgie.<br>Gli esegeti cattolici poi, e gli altri cultori di sacra teologia, collaborando insieme con zelo, si adoperino affinché, sotto la vigilanza del sacro magistero, studino e spieghino con gli opportuni sussidi le divine Lettere, in modo che il più gran numero possibile di ministri della divina parola siano in grado di offrire con frutto al popolo di Dio l’alimento delle Scritture, che illumina la mente, corrobora le volontà e accende i cuori degli uomini all’amore di Dio [^cevii-cos-dev-ftn35].<br>Il santo Concilio incoraggia i figli della Chiesa che coltivano le scienze bibliche, affinché, con energie sempre rinnovate, continuino fino in fondo il lavoro felicemente intrapreso con un ardore totale e secondo il senso della Chiesa [^cevii-cos-dev-ftn36]. `class: paragrafoNorm`

#### Importanza della sacra Scrittura per la teologia

###### <span class="art" id="cos-dev_art24" name="cos-dev_art24">24</span>.
La sacra teologia si basa come su un fondamento perenne sulla parola di Dio scritta, inseparabile dalla sacra Tradizione; in essa vigorosamente si consolida e si ringiovanisce sempre, scrutando alla luce della fede ogni verità racchiusa nel mistero di Cristo.<br>Le sacre Scritture contengono la parola di Dio e, perché ispirate, sono veramente parola di Dio, sia dunque lo studio delle sacre pagine come l’anima della sacra teologia [^cevii-cos-dev-ftn37].<br>Anche il ministero della parola, cioè la predicazione pastorale, la catechesi e ogni tipo di istruzione cristiana, nella quale l’omelia liturgica deve avere un posto privilegiato, trova in questa stessa parola della Scrittura un sano nutrimento e un santo vigore. `class: paragrafoNorm`

#### Si raccomanda la lettura della sacra Scrittura

###### <span class="art" id="cos-dev_art25" name="cos-dev_art25">25</span>.
Perciò è necessario che tutti i chierici, principalmente i sacerdoti e quanti, come i diaconi o i catechisti, attendono legittimamente al ministero della parola, conservino un contatto continuo con le Scritture mediante una lettura spirituale assidua e uno studio accurato, affinché non diventi «un vano predicatore della parola di Dio all’esterno colui che non l’ascolta dentro di sé» [^cevii-cos-dev-ftn38], mentre deve partecipare ai fedeli a lui affidati le sovrabbondanti ricchezze della parola divina, specialmente nella sacra liturgia.<br>Parimenti il santo Concilio esorta con ardore e insistenza tutti i fedeli, soprattutto i religiosi, ad apprendere «la sublime scienza di Gesù Cristo» (*<span class="BibleRef">[[Fil 3,8|Fil 3,8]]</span>*) con la frequente lettura delle divine Scritture.<br>«L’ignoranza delle Scritture, infatti, è ignoranza di Cristo» [^cevii-cos-dev-ftn39].<br>Si accostino essi volentieri al sacro testo, sia per mezzo della sacra liturgia, che è impregnata di parole divine, sia mediante la pia lettura, sia per mezzo delle iniziative adatte a tale scopo e di altri sussidi, che con l’approvazione e a cura dei pastori della Chiesa, lodevolmente oggi si diffondono ovunque.<br>Si ricordino però che la lettura della sacra Scrittura dev’essere accompagnata dalla preghiera, affinché si stabilisca il dialogo tra Dio e l’uomo; poiché «quando preghiamo, parliamo con lui; lui ascoltiamo, quando leggiamo gli oracoli divini» [^cevii-cos-dev-ftn40].<br>Compete ai vescovi, «depositari della dottrina apostolica» [^cevii-cos-dev-ftn41], ammaestrare opportunamente i fedeli loro affidati sul retto uso dei libri divini, in modo particolare del Nuovo Testamento e in primo luogo dei Vangeli, grazie a traduzioni dei sacri testi; queste devono essere corredate delle note necessarie e veramente sufficienti, affinché i figli della Chiesa si familiarizzino con sicurezza e profitto con le sacre Scritture e si imbevano del loro spirito.<br>Inoltre, siano preparate edizioni della sacra Scrittura fornite di idonee annotazioni, ad uso anche dei non cristiani e adattate alla loro situazione; sia i pastori d’anime, sia i cristiani di qualsiasi stato avranno cura di diffonderle con zelo e prudenza. `class: paragrafoNorm`

### CONCLUSIONE

###### <span class="art" id="cos-dev_art26" name="cos-dev_art26">26</span>.
In tal modo dunque, con la lettura e lo studio dei sacri libri «la parola di Dio compia la sua corsa e sia glorificata» (*<span class="BibleRef">[[2Ts 3,1|2Ts 3,1]]</span>*), e il tesoro della rivelazione, affidato alla Chiesa, riempia sempre più il cuore degli uomini.<br>Come dall’assidua frequenza del mistero eucaristico si accresce la vita della Chiesa, così è lecito sperare nuovo impulso alla vita spirituale dall’accresciuta venerazione per la parola di Dio, che «permane in eterno» (*<span class="BibleRef">[[Is 40,8|Is 40,8]]</span>*; cfr. *<span class="BibleRef">[[1Pt 1,23-25|1Pt 1,23-25]]</span>*). `class: paragrafoNorm`



Roma, presso San Pietro `class: dataLuogo`
18 novembre 1965 `class: dataLuogo`


`class: firmaC`
Io Paolo<br>Vescovo della Chiesa Cattolica

***

Copyright © Dicastero per la Comunicazione - Libreria Editrice Vaticana. `class: dirittiAut`

***

NOTE:

[^cevii-cos-dev-ftn1]: Cfr. **Sant’Agostino**, *De catechizandis rudibus*, 4,8: PL 40, 316.

[^cevii-cos-dev-ftn2]: Cfr. *<span class="BibleRef">[[Mt 11,27|Mt 11,27]]</span>*;
	*<span class="BibleRef">[[Gv 1,14.17|Gv 1, 14.17]]</span>*;
	*<span class="BibleRef">[[Gv 14,6|Gv 14,6]]</span>*;
	*<span class="BibleRef">[[Gv 17,1-3|Gv 17,1-3]]</span>*;
	*<span class="BibleRef">[[2Cor 3,16|2Cor 3,16]]</span>*;
	*<span class="BibleRef">[[2Cor 4,6|2Cor 4,6]]</span>*;
	*<span class="BibleRef">[[Ef 1,3-14|Ef 1,3-14]]</span>*.

[^cevii-cos-dev-ftn3]: *Epistola ad Diognetum*, 7,4: Funk, Patres Apostolici, I, p. 403.

[^cevii-cos-dev-ftn4]: Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO III.<br>LA FEDE|Dei Filius, Cap. III]]* (24 aprile 1870) : Dz 1789 (3008) [Collantes 1.067].

[^cevii-cos-dev-ftn5]: Sinodo di Orange II, can. 7: Dz 180 (377) [Collantes 8.035]; Concilio Ecumenico Vaticano I, l.c.: Dz 1791 (3010) [Collantes 1.069].

[^cevii-cos-dev-ftn6]: Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO II.<BR>LA RIVELAZIONE|Dei Filius, Cap. II]]* (24 aprile 1870) : Dz 1786 (3005) [Collantes 1.063].

[^cevii-cos-dev-ftn7]: Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO II.<BR>LA RIVELAZIONE|Dei Filius, Cap. II]]* (24 aprile 1870) : Dz 1785 e 1786 (3004 e 3005) [Collantes 1.061-63].

[^cevii-cos-dev-ftn8]: Cfr. *<span class="BibleRef">[[Mt 28,19-20|Mt 28,19-20]]</span>* e *<span class="BibleRef">[[Mc 16,15|Mc 16,15]]</span>*.
	Concilio di Trento, Decreto De canonicis Scripturis: Dz 783 (1501) [Collantes 2.006].

[^cevii-cos-dev-ftn9]: Cfr. Concilio di Trento, l.c.;
	Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO II.<BR>LA RIVELAZIONE|Dei Filius, Cap. II]]* (24 aprile 1870) : Dz 1787 (3006).

[^cevii-cos-dev-ftn10]: **Sant’Ireneo**, *Adversus Haereses*, III, 3, 1: *PG* 7, 848; Harvey, 2, p. 9.

[^cevii-cos-dev-ftn11]: Cfr. Concilio di Nicea II: DZ 303 (602).
	Concilio di Costantinopoli IV, Sess. X, can. 1: Dz 336 (650-52).

[^cevii-cos-dev-ftn12]: Cfr. Concilio Ecumenico Vaticano I, Costituzione Dogmatica sulla fede cattolica, *[[Documenti vari/Documenti del Concilio Ecumenico Vaticano I/cevi-cos-def#CAPITOLO IV.<br>DELLA FEDE E DELLA RAGIONE|Dei Filius, Cap. IV]]* (24 aprile 1870) : Dz 1800 (3020) [Collantes 1.085].

[^cevii-cos-dev-ftn13]: Cfr. Concilio di Trento, Decreto De canonicis Scripturis: Dz 783 (1501) [Collantes 2.006].

[^cevii-cos-dev-ftn14]: Cfr. [[Scheda 260° papa - Pio XII|Pio XII]], Costituzione Apostolica **[[Munificentissimus Deus, 1° novembre 1950]]**: AAS 42 (1950), p. 756, che riporta le parole di **San Cipriano**, *Epistola 66*, 8: CSEL 3, 2, 733: “*La Chiesa è un popolo raccolto intorno al Sacerdote e un gregge unito al suo Pastore*”.

[^cevii-cos-dev-ftn15]: Cfr. Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO III.<br>LA FEDE|Dei Filius, Cap. III]]* (24 aprile 1870) : Dz 1792 (3011) [Collantes 1.070].

[^cevii-cos-dev-ftn16]: Cfr. [[Scheda 260° papa - Pio XII|Pio XII]], Enciclica **[[Humani Generis, 12 ag. 1950]]**: AAS 42 (1950), pp. 568-569: Dz 2314 (3886) [Collantes 7.203-04].

[^cevii-cos-dev-ftn17]: Cfr. Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO II.<BR>LA RIVELAZIONE|Dei Filius, Cap. II]]* (24 aprile 1870) : Dz 1787 (3006) [Collantes 2.015].
	Pontificia Commissione Biblica, Decreto 18 giugno 1915: Dz 2180 (3629); EB 420. S. S. C. del S. Uffizio, Lett. 22 dicembre 1923: EB 499.

[^cevii-cos-dev-ftn18]: Cfr. [[Scheda 260° papa - Pio XII|Pio XII]], Enciclica **[[Divino afflante, 30 settembre 1943]]**: AAS 35 (1943), p. 314; EB 556.

[^cevii-cos-dev-ftn19]: In e per l’uomo: cfr. *<span class="BibleRef">[[Eb 1,1|Eb 1,1]]</span>* e *<span class="BibleRef">[[Eb 4,7|Eb 4,7]]</span>* (in); *<span class="BibleRef">[[2Sam 23,2|2Sam 23,2]]</span>*; *<span class="BibleRef">[[Mt 1,22|Mt 1,22]]</span>* e passim (per);
	Concilio Ecumenico Vaticano I, Schema de doctr. cath., nota 9: Coll. Lac. VII, 522.

[^cevii-cos-dev-ftn20]: [[Scheda 260° papa - Pio XII|Pio XII]], Enciclica **[[Providentissimus Deus, 18 novembre 1893]]**: Dz 1952 (3293); EB 556 [Collantes 2.028-30].

[^cevii-cos-dev-ftn21]: Cfr. **Sant’Agostino**, *De Gen. ad litt.*, 2, 9, 20: PL 34, 270-271; CSEL 28, 1, 46-47, e Epistola 82, 3: PL 33, 277: CSEL 34, 2, 354.
	**San Tommaso**, *De Ver.*, q. 12, a. 2, C.
	Concilio di Trento, decr. De canonicis Scripturis: Dz 783 (1501) [Collantes 2.006].
	[[Scheda 260° papa - Pio XII|Pio XII]], Enciclica **[[Providentissimus Deus]]**: EB 121, 124, 126-127 [Dz 3291ss; Collantes 2.026ss].
	[[Scheda 260° papa - Pio XII|Pio XII]], Enciclica **[[Divino afflante]]**: EB 539.

[^cevii-cos-dev-ftn22]: Cfr. **Sant’Agostino**, *De Civ. Dei*, XVII, 6, 2: PL 41, 537; CSEL 40, 2,228.

[^cevii-cos-dev-ftn23]: Cfr. **Sant’Agostino**, *De Doctr. Christ.*, III, 18, 26: PL 34, 75-76; CSEL 80, 95.

[^cevii-cos-dev-ftn24]: Cfr. [[Scheda 260° papa - Pio XII|Pio XII]], l.c. [nota 5]: Dz 2294 (3829-3830); EB 557-562 [in parte Collantes 2.069-71].

[^cevii-cos-dev-ftn25]: Cfr. [[Scheda 258° papa - Benedetto XV|Benedetto XV]], Enciclica **[[Spiritus Paraclitus, 15 settembre 1920]]**: EB 469.
	San Girolamo, In Gal. 5, 19-21: PL 26, 417A.

[^cevii-cos-dev-ftn26]: Cfr. Concilio Ecumenico Vaticano I, Costituzione Dogmatica sulla fede cattolica *[[Documenti vari/Documenti del Concilio Ecumenico Vaticano I/cevi-cos-def#CAPITOLO II.<BR>LA RIVELAZIONE|Dei Filius, Cap. II]]* (24 aprile 1870) : Dz 1788 (3007) [Collantes 2.016].

[^cevii-cos-dev-ftn27]: **San Giovanni Crisostomo*, *In Gen.* 3,8 (om. 17,1): *PG* 53,134. “*Attemperatio*”, in greco *synkatábasis*

[^cevii-cos-dev-ftn28]: Cfr. [[Scheda 259° papa - Pio XI|Pio XI]], Enciclica **[[Mit brennender Sorge, 14 marzo 1937]]**: AAS 29 (1937), p. 151.

[^cevii-cos-dev-ftn29]: Cfr. **Sant’Agostino**, *Quaest. in Hept.*, 2, 73: PL 34, 623.

[^cevii-cos-dev-ftn30]: Cfr. **Sant’Ireneo**, *Adversus Haereses*, III, 21, 3: *PG* 7, 950 (= 25,1: Harvey, 2, p. 115).
	**San Cirillo di Gerusalemme*, *Catech.*, 4,35: *PG* 33, 497.
	Teodoro di Mopsuestia, *In Soph.*, I, 4-6: *PG* 66, 452D-453A.

[^cevii-cos-dev-ftn31]: Cfr. **Sant’Ireneo**, *Adversus Haereses*, III, 11, 8: *PG* 7, 885; ed. Sagnard, p. 194.

[^cevii-cos-dev-ftn32]: Cfr. *<span class="BibleRef">[[Gv 14,26|Gv 14,26]]</span>*; *<span class="BibleRef">[[Gv 16,13|Gv 16,13]]</span>*.

[^cevii-cos-dev-ftn33]: Cfr. *<span class="BibleRef">[[Gv 2,22|Gv 2,22]]</span>*;
	*<span class="BibleRef">[[Gv 12,6|Gv 12,6]]</span>*;
	da confrontare con *<span class="BibleRef">[[Gv 14,26|Gv 14,26]]</span>*;
	*<span class="BibleRef">[[Gv 16,12-13|Gv 16,12-13]]</span>*;
	*<span class="BibleRef">[[Gv 7,39|Gv 7,39]]</span>*.

[^cevii-cos-dev-ftn34]: Cfr. Istruzione Sancta Mater Ecclesia emanata dal Pontificio Consiglio per la promozione degli Studi Biblici: AAS 56 (1964) p. 715.

[^cevii-cos-dev-ftn35]: Cfr. [[Scheda 260° papa - Pio XII|Pio XII]], Enciclica **[[Divino afflante Spiritu, 30 settembre 1943]]**: EB 551, 553, 567.
	Pontificia Commissione Biblica, Instructio de S. Scriptura in Clericorum Seminariis et Religiosorum Collegiis recte docenda, 13 maggio 1950: AAS 42 (1950) pp. 495-505.

[^cevii-cos-dev-ftn36]: Cfr. [[Scheda 260° papa - Pio XII|Pio XII]], Enciclica **[[Divino afflante Spiritu, 30 settembre 1943]]**: EB 569.

[^cevii-cos-dev-ftn37]: Cfr. [[Scheda 260° papa - Pio XII|Pio XII]], Enciclica **[[Providentissimus Deus]]**: EB 114;
	[[Scheda 258° papa - Benedetto XV|Benedetto XV]], Enciclica **[[Spiritus Paraclitus, 15 settembre 1920]]**: EB 483.

[^cevii-cos-dev-ftn38]: **Sant’Agostino**, *Sermones 179*, 1: PL 38, 966.

[^cevii-cos-dev-ftn39]: **San Girolamo**, *Comm. in Is.*, Prol.: PL 24, 17.
	Cfr. [[Scheda 258° papa - Benedetto XV|Benedetto XV]], Enciclica **[[Spiritus Paraclitus]]**: EB 475-480.
	[[Scheda 260° papa - Pio XII|Pio XII]], Enciclica Divino afflante: EB 544.

[^cevii-cos-dev-ftn40]: **Sant’Ambrogio**, *De officiis ministrorum*, I, 20, 88: PL 16, 50.

[^cevii-cos-dev-ftn41]: **Sant’Ireneo**, *Adversus Haereses*, IV, 32, 1: *PG* 7, 1071; (= 49,2) Harvey, 2, p. 255.

