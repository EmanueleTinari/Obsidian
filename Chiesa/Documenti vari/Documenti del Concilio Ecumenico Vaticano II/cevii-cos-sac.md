---
cssclasses: docVat
autore-doc:
  - "[[Scheda 262° papa - Paolo VI|Paolo VI]]"
  - "[[Concilio Ecumenico Vaticano II|Concilio Ecumenico Vaticano II]]"
tipo-doc: "[[Costituzioni|Costituzione]]"
titolo-doc: Sacrosanctum Concilium
giorno-doc: 04
mese-doc: 12
anno-doc: 1963
data-doc: 1963-12-04
lingua-doc: Italiano
lingua-orig: Latino
status: false
tags: [Costituzione, Paolo_VI, Concilio_Ecumenico_Vaticano_II, Sacrosanctum_Concilium]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/archive/hist_councils/ii_vatican_council/documents/vat-ii_const_19631204_sacrosanctum-concilium_it.html)"
creato: 2025/06/19 09:41:14
modificato: 2025/07/09 23:32:41
---

***

`class: tipoAut`
Paolo Vescovo


`class: tipoAut`
Servo dei servi di Dio


`class: tipoAut`
Unitamente ai Padri del Sacro Concilio


`class: tipoAut`
A perpetua memoria


Costituzione<br>sulla Sacra Liturgia `class: tipoDoc`

# Sacrosanctum Concilium

## PROEMIO

###### <span class="art" id="cos-sac_art1" name="cos-sac_art1">1</span>.
Il sacro Concilio si propone di far crescere ogni giorno più la vita cristiana tra i fedeli; di meglio adattare alle esigenze del nostro tempo quelle istituzioni che sono soggette a mutamenti; di favorire ciò che può contribuire all’unione di tutti i credenti in Cristo; di rinvigorire ciò che giova a chiamare tutti nel seno della Chiesa.<br>Ritiene quindi di doversi occupare in modo speciale anche della riforma e della promozione della liturgia. `class: paragrafoNorm`

##### La liturgia nel mistero della Chiesa

###### <span class="art" id="cos-sac_art2" name="cos-sac_art2">2</span>.
La liturgia infatti, mediante la quale, specialmente nel divino sacrificio dell’eucaristia, «si attua l’opera della nostra redenzione» [^cevii-cos-sac-ftn1], contribuisce in sommo grado a che i fedeli esprimano nella loro vita e manifestino agli altri il mistero di Cristo e la genuina natura della vera Chiesa.<br>Questa ha infatti la caratteristica di essere nello stesso tempo umana e divina, visibile ma dotata di realtà invisibili, fervente nell’azione e dedita alla contemplazione, presente nel mondo e tuttavia pellegrina; tutto questo in modo tale, però, che ciò che in essa è umano sia ordinato e subordinato al divino, il visibile all’invisibile, l’azione alla contemplazione, la realtà presente alla città futura, verso la quale siamo incamminati [^cevii-cos-sac-ftn2].<br>In tal modo la liturgia, mentre ogni giorno edifica quelli che sono nella Chiesa per farne un tempio santo nel Signore, un’abitazione di Dio nello Spirito [^cevii-cos-sac-ftn3], fino a raggiungere la misura della pienezza di Cristo [^cevii-cos-sac-ftn4] , nello stesso tempo e in modo mirabile fortifica le loro energie perché possano predicare il Cristo.<br>Così a coloro che sono fuori essa mostra la Chiesa, come vessillo innalzato di fronte alle nazioni [^cevii-cos-sac-ftn5], sotto il quale i figli di Dio dispersi possano raccogliersi [^cevii-cos-sac-ftn6] , finché ci sia un solo ovile e un solo pastore [^cevii-cos-sac-ftn7]. `class: paragrafoNorm`

##### Liturgia e riti

###### <span class="art" id="cos-sac_art3" name="cos-sac_art3">3</span>.
Il sacro Concilio ritiene perciò opportuno richiamare i seguenti principi riguardanti la promozione e la riforma della liturgia e stabilire delle norme per attuarli.<br>Fra queste norme e questi principi parecchi possono e devono essere applicati sia al rito romano sia agli altri riti, benché le norme pratiche che seguono debbano intendersi come riguardanti il solo rito romano, a meno che si tratti di cose che per la loro stessa natura si riferiscono anche ad altri riti. `class: paragrafoNorm`

##### Stima per i riti riconosciuti

###### <span class="art" id="cos-sac_art4" name="cos-sac_art4">4</span>.
Infine il sacro Concilio, obbedendo fedelmente alla tradizione, dichiara che la santa madre Chiesa considera come uguali in diritto e in dignità tutti i riti legittimamente riconosciuti; vuole che in avvenire essi siano conservati e in ogni modo incrementati; desidera infine che, ove sia necessario, siano riveduti integralmente con prudenza nello spirito della sana tradizione e venga loro dato nuovo vigore, come richiedono le circostanze e le necessità del nostro tempo. `class: paragrafoNorm`

## CAPITOLO I.<br>PRINCIPI GENERALI PER LA RIFORMA E LA<br>PROMOZIONE DELLA SACRA LITURGIA

### I. Natura della sacra liturgia e sua importanza nella vita della Chiesa

###### <span class="art" id="cos-sac_art5" name="cos-sac_art5">5</span>.
Dio, il quale «vuole che tutti gli uomini si salvino e arrivino alla conoscenza della verità» (*<span class="BibleRef">[[1Tm 2,4|1Tm 2,4]]</span>*), «dopo avere a più riprese e in più modi parlato un tempo ai padri per mezzo dei profeti» (*<span class="BibleRef">[[Eb 1,1|Eb 1,1]]</span>*), quando venne la pienezza dei tempi, mandò il suo Figlio, Verbo fatto carne, unto dallo Spirito Santo, ad annunziare la buona novella ai poveri, a risanare i cuori affranti [^cevii-cos-sac-ftn8], «medico di carne e di spirito» [^cevii-cos-sac-ftn9], mediatore tra Dio e gli uomini [^cevii-cos-sac-ftn10].<br>Infatti la sua umanità, nell’unità della persona del Verbo, fu strumento della nostra salvezza.<br>Per questo motivo in Cristo «avvenne la nostra perfetta riconciliazione con Dio ormai placato e ci fu data la pienezza del culto divino» [^cevii-cos-sac-ftn11].<br>Quest’opera della redenzione umana e della perfetta glorificazione di Dio, che ha il suo preludio nelle mirabili gesta divine operate nel popolo dell’Antico Testamento, è stata compiuta da Cristo Signore principalmente per mezzo del mistero pasquale della sua beata passione, risurrezione da morte e gloriosa ascensione, mistero col quale «morendo ha distrutto la nostra morte e risorgendo ha restaurato la vita» [^cevii-cos-sac-ftn12].<br>Infatti dal costato di Cristo dormiente sulla croce è scaturito il mirabile sacramento di tutta la Chiesa [^cevii-cos-sac-ftn13]. `class: paragrafoNorm`


##### La liturgia attua l’opera della salvezza propria della Chiesa

###### <span class="art" id="cos-sac_art6" name="cos-sac_art6">6</span>.
Pertanto, come il Cristo fu inviato dal Padre, così anch’egli ha inviato gli apostoli, ripieni di Spirito Santo.<br>Essi, predicando il Vangelo a tutti gli uomini [^cevii-cos-sac-ftn14] , non dovevano limitarsi ad annunciare che il Figlio di Dio con la sua morte e risurrezione ci ha liberati dal potere di Satana [^cevii-cos-sac-ftn15] e dalla morte e ci ha trasferiti nel regno del Padre, bensì dovevano anche attuare l’opera di salvezza che annunziavano, mediante il sacrificio e i sacramenti attorno ai quali gravita tutta la vita liturgica.<br>Così, mediante il battesimo, gli uomini vengono inseriti nel mistero pasquale di Cristo: con lui morti, sepolti e risuscitati [^cevii-cos-sac-ftn16], ricevono lo Spirito dei figli adottivi, «che ci fa esclamare: Abba, Padre» (*<span class="BibleRef">[[Rm 8,15|Rm 8,15]]</span>*), e diventano quei veri adoratori che il Padre ricerca [^cevii-cos-sac-ftn17].<br>Allo stesso modo, ogni volta che essi mangiano la cena del Signore, ne proclamano la morte fino a quando egli verrà [^cevii-cos-sac-ftn18].<br>Perciò, proprio nel giorno di Pentecoste, che segnò la manifestazione della Chiesa al mondo, «quelli che accolsero la parola di Pietro furono battezzati» ed erano «assidui all’insegnamento degli apostoli, alla comunione fraterna nella frazione del pane e alla preghiera... lodando insieme Dio e godendo la simpatia di tutto il popolo» (*<span class="BibleRef">[[At 2,41-42.47|At 2, 41-42.47]]</span>*).<br>Da allora la Chiesa mai tralasciò di riunirsi in assemblea per celebrare il mistero pasquale: leggendo «in tutte le Scritture ciò che lo riguardava» (*<span class="BibleRef">[[Lc 24,27|Lc 24,27]]</span>*), celebrando l’eucaristia, nella quale «vengono resi presenti la vittoria e il trionfo della sua morte» [^cevii-cos-sac-ftn19] e rendendo grazie «a Dio per il suo dono ineffabile» (*<span class="BibleRef">[[2Cor 9,15|2Cor 9,15]]</span>*) nel Cristo Gesù, «a lode della sua gloria» (*<span class="BibleRef">[[Ef 1,12|Ef 1,12]]</span>*), per virtù dello Spirito Santo. `class: paragrafoNorm`

##### Cristo è presente nella liturgia

###### <span class="art" id="cos-sac_art7" name="cos-sac_art7">7</span>.
Per realizzare un’opera così grande, Cristo è sempre presente nella sua Chiesa, e in modo speciale nelle azioni liturgiche.<br>È presente nel sacrificio della messa, sia nella persona del ministro, essendo egli stesso che, «offertosi una volta sulla croce [^cevii-cos-sac-ftn20], offre ancora se stesso tramite il ministero dei sacerdoti», sia soprattutto sotto le specie eucaristiche.<br>È presente con la sua virtù nei sacramenti, al punto che quando uno battezza è Cristo stesso che battezza [^cevii-cos-sac-ftn21].<br>È presente nella sua parola, giacché è lui che parla quando nella Chiesa si legge la sacra Scrittura.<br>È presente infine quando la Chiesa prega e loda, lui che ha promesso:`class: paragrafoNorm`<br><br>«Dove sono due o tre riuniti nel mio nome, là sono io, in mezzo a loro» (*<span class="BibleRef">[[Mt 18,20|Mt 18,20]]</span>*). `class: paragrafoNorm`<br><br>Effettivamente per il compimento di quest’opera così grande, con la quale viene resa a Dio una gloria perfetta e gli uomini vengono santificati, Cristo associa sempre a sé la Chiesa, sua sposa amatissima, la quale l’invoca come suo Signore e per mezzo di lui rende il culto all’eterno Padre.<br>Giustamente perciò la liturgia è considerata come l’esercizio della funzione sacerdotale di Gesù Cristo.<br>In essa, la santificazione dell’uomo è significata per mezzo di segni sensibili e realizzata in modo proprio a ciascuno di essi; in essa il culto pubblico integrale è esercitato dal corpo mistico di Gesù Cristo, cioè dal capo e dalle sue membra.<br>Perciò ogni celebrazione liturgica, in quanto opera di Cristo sacerdote e del suo corpo, che è la Chiesa, è azione sacra per eccellenza, e nessun’altra azione della Chiesa ne uguaglia l’efficacia allo stesso titolo e allo stesso grado. `class: paragrafoNorm`

##### Liturgia terrena e liturgia celeste

###### <span class="art" id="cos-sac_art8" name="cos-sac_art8">8</span>.
Nella liturgia terrena noi partecipiamo per anticipazione alla liturgia celeste che viene celebrata nella santa città di Gerusalemme, verso la quale tendiamo come pellegrini, dove il Cristo siede alla destra di Dio [^cevii-cos-sac-ftn22] quale ministro del santuario e del vero tabernacolo; insieme con tutte le schiere delle milizie celesti cantiamo al Signore l’inno di gloria; ricordando con venerazione i santi, speriamo di aver parte con essi; aspettiamo come Salvatore il Signore nostro Gesù Cristo, fino a quando egli comparirà, egli che è la nostra vita, e noi saremo manifestati con lui nella gloria [^cevii-cos-sac-ftn23]. `class: paragrafoNorm`

##### La liturgia non esaurisce l’azione della Chiesa

###### <span class="art" id="cos-sac_art9" name="cos-sac_art9">9</span>.
La sacra liturgia non esaurisce tutta l’azione della Chiesa.<br>Infatti, prima che gli uomini possano accostarsi alla liturgia, bisogna che siano chiamati alla fede e alla conversione: «Come potrebbero invocare colui nel quale non hanno creduto? E come potrebbero credere in colui che non hanno udito? E come lo potrebbero udire senza chi predichi? E come predicherebbero senza essere stati mandati?» (*<span class="BibleRef">[[Rm 10,14-15|Rm 10,14-15]]</span>*).<br>Per questo motivo la Chiesa annunzia il messaggio della salvezza a coloro che ancora non credono, affinché tutti gli uomini conoscano l’unico vero Dio e il suo inviato, Gesù Cristo, e cambino la loro condotta facendo penitenza [^cevii-cos-sac-ftn24].<br>Ai credenti poi essa ha sempre il dovere di predicare la fede e la penitenza; deve inoltre disporli ai sacramenti, insegnar loro ad osservare tutto ciò che Cristo ha comandato [^cevii-cos-sac-ftn25], ed incitarli a tutte le opere di carità, di pietà e di apostolato, per manifestare attraverso queste opere che i seguaci di Cristo, pur non essendo di questo mondo, sono tuttavia la luce del mondo e rendono gloria al Padre dinanzi agli uomini. `class: paragrafoNorm`

##### ... ma ne è il culmine e la fonte

###### <span class="art" id="cos-sac_art10" name="cos-sac_art10">10</span>.
Nondimeno la liturgia è il culmine verso cui tende l’azione della Chiesa e, al tempo stesso, la fonte da cui promana tutta la sua energia.<br>Il lavoro apostolico, infatti, è ordinato a che tutti, diventati figli di Dio mediante la fede e il battesimo, si riuniscano in assemblea, lodino Dio nella Chiesa, prendano parte al sacrificio e alla mensa del Signore.<br>A sua volta, la liturgia spinge i fedeli, nutriti dei «sacramenti pasquali», a vivere «in perfetta unione» [^cevii-cos-sac-ftn26]; prega affinché «esprimano nella vita quanto hanno ricevuto mediante la fede» [^cevii-cos-sac-ftn27]; la rinnovazione poi dell’alleanza di Dio con gli uomini nell’eucaristia introduce i fedeli nella pressante carità di Cristo e li infiamma con essa.<br>Dalla liturgia, dunque, e particolarmente dall’eucaristia, deriva in noi, come da sorgente, la grazia, e si ottiene con la massima efficacia quella santificazione degli uomini nel Cristo e quella glorificazione di Dio, alla quale tendono, come a loro fine, tutte le altre attività della Chiesa. `class: paragrafoNorm`

##### Necessità delle disposizioni personali

###### <span class="art" id="cos-sac_art11" name="cos-sac_art11">11</span>.
Ad ottenere però questa piena efficacia, è necessario che i fedeli si accostino alla sacra liturgia con retta disposizione d’animo, armonizzino la loro mente con le parole che pronunziano e cooperino con la grazia divina per non riceverla invano [^cevii-cos-sac-ftn28].<br>Perciò i pastori di anime devono vigilare attenta mente che nell’azione liturgica non solo siano osservate le leggi che rendono possibile una celebrazione valida e lecita, ma che i fedeli vi prendano parte in modo consapevole, attivo e fruttuoso.

##### Liturgia e preghiera personale

###### <span class="art" id="cos-sac_art12" name="cos-sac_art12">12</span>.
La vita spirituale tuttavia non si esaurisce nella partecipazione alla sola liturgia Il cristiano, infatti, benché chiamato alla preghiera in comune, è sempre tenuto a entrare nella propria stanza per pregare il Padre in segreto [^cevii-cos-sac-ftn29]; anzi, secondo l’insegnamento dell’Apostolo [^cevii-cos-sac-ftn30], è tenuto a pregare incessantemente.<br>L’Apostolo ci insegna anche a portare continuamente nel nostro corpo i patimenti di Gesù morente, affinché anche la vita di Gesù si manifesti nella nostra carne mortale [^cevii-cos-sac-ftn31].<br>Per questo nel sacrificio della messa preghiamo il Signore che, «accettando l’offerta del sacrificio spirituale», faccia «di noi stessi un’offerta eterna» [^cevii-cos-sac-ftn32]. `class: paragrafoNorm`

##### Liturgia e pii esercizi

###### <span class="art" id="cos-sac_art13" name="cos-sac_art13">13</span>.
I «pii esercizi» del popolo cristiano, purché siano conformi alle leggi e alle norme della Chiesa, sono vivamente raccomandati, soprattutto quando si compiono per mandato della Sede apostolica.<br>Di speciale dignità godono anche quei «sacri esercizi» delle Chiese particolari che vengono compiuti per disposizione dei vescovi, secondo le consuetudini o i libri legittimamente approvati.<br>Bisogna però che tali esercizi siano regolati tenendo conto dei tempi liturgici e in modo da armonizzarsi con la liturgia; derivino in qualche modo da essa e ad essa introducano il popolo, dal momento che la liturgia è per natura sua di gran lunga superiore ai pii esercizi. `class: paragrafoNorm`

### II. Necessità di promuovere l’educazione liturgica e la partecipazione attiva

###### <span class="art" id="cos-sac_art14" name="cos-sac_art14">14</span>.
È ardente desiderio della madre Chiesa che tutti i fedeli vengano formati a quella piena, consapevole e attiva partecipazione alle celebrazioni liturgiche, che è richiesta dalla natura stessa della liturgia e alla quale il popolo cristiano, «stirpe eletta, sacerdozio regale, nazione santa, popolo acquistato» (*<span class="BibleRef">[[1Pt 2,9|1Pt 2,9]]</span>*; cfr. *<span class="BibleRef">[[1Pt 2,4-5|1Pt 2,4-5]]</span>*), ha diritto e dovere in forza del battesimo.<br>A tale piena e attiva partecipazione di tutto il popolo va dedicata una specialissima cura nel quadro della riforma e della promozione della liturgia.<br>Essa infatti è la prima e indispensabile fonte dalla quale i fedeli possono attingere il genuino spirito cristiano, e perciò i pastori d’anime in tutta la loro attività pastorale devono sforzarsi di ottenerla attraverso un’adeguata formazione.<br>Ma poiché non si può sperare di ottenere questo risultato, se gli stessi pastori d’anime non saranno impregnati, loro per primi, dello spirito e della forza della liturgia e se non ne diventeranno maestri, è assolutamente necessario dare il primo posto alla formazione liturgica del clero.<br>Pertanto il sacro Concilio ha stabilito quanto segue. `class: paragrafoNorm`

##### Gli insegnanti di liturgia

###### <span class="art" id="cos-sac_art15" name="cos-sac_art15">15</span>.
Coloro che vengono destinati all’insegnamento della sacra liturgia nei seminari, negli studentati religiosi e nelle facoltà teologiche devono ricevere una speciale formazione per tale compito in istituti a ciò destinati. `class: paragrafoNorm`

##### L’insegnamento della liturgia

###### <span class="art" id="cos-sac_art16" name="cos-sac_art16">16</span>.
Nei seminari e negli studentati religiosi la sacra liturgia va computata tra le materie necessarie e più importanti e, nelle facoltà teologiche, tra le materie principali; inoltre va insegnata sia sotto l’aspetto teologico che sotto l’aspetto storico, spirituale, pastorale e giuridico.<br>A loro volta i professori delle altre materie, soprattutto della teologia dommatica, della sacra Scrittura, della teologia spirituale e pastorale abbiano cura di mettere in rilievo, secondo le intrinseche esigenze di ogni disciplina, il mistero di Cristo e la storia della salvezza, in modo che la loro connessione con la liturgia e l’unità della formazione sacerdotale risulti chiara. `class: paragrafoNorm`

##### Formazione liturgica dei chierici

###### <span class="art" id="cos-sac_art17" name="cos-sac_art17">17</span>.
Nei seminari e nelle case religiose i chierici ricevano una formazione spirituale a sfondo liturgico, mediante una opportuna iniziazione che li metta in grado di penetrare il senso dei sacri riti e di prendervi parte con tutto il loro animo, mediante la celebrazione stessa dei sacri misteri e mediante altre pratiche di pietà imbevute di spirito liturgico.<br>Parimenti imparino ad osservare le leggi liturgiche, di modo che la vita dei seminari e degli istituti religiosi sia profondamente permeata di spirito liturgico. `class: paragrafoNorm`

##### Aiuto ai sacerdoti

###### <span class="art" id="cos-sac_art18" name="cos-sac_art18">18</span>.
I sacerdoti, sia secolari che religiosi, che già lavorano nella vigna del Signore, vengano aiutati con tutti i mezzi opportuni a penetrare sempre più il senso di ciò che compiono nelle sacre funzioni, a vivere la vita liturgica e a condividerla con i fedeli loro affidati. `class: paragrafoNorm`

##### Formazione liturgica dei fedeli

###### <span class="art" id="cos-sac_art19" name="cos-sac_art19">19</span>.
I pastori d’anime curino con zelo e con pazienza la formazione liturgica, come pure la partecipazione attiva dei fedeli, sia interna che esterna, secondo la loro età, condizione, genere di vita e cultura religiosa.<br>Assolveranno così uno dei principali doveri del fedele dispensatore dei misteri di Dio.<br>E in questo campo cerchino di guidare il loro gregge non solo con la parola ma anche con l’esempio. `class: paragrafoNorm`

##### Liturgia e mezzi audiovisivi

###### <span class="art" id="cos-sac_art20" name="cos-sac_art20">20</span>.
Le trasmissioni radiofoniche e televisive di funzioni sacre, specialmente se si tratta della santa messa, siano fatte con discrezione e decoro, sotto la direzione e la garanzia di persona competente, destinata a tale ufficio dai vescovi. `class: paragrafoNorm`

### III. La riforma della sacra liturgia

###### <span class="art" id="cos-sac_art21" name="cos-sac_art21">21</span>.
Perché il popolo cristiano ottenga più sicuramente le grazie abbondanti che la sacra liturgia racchiude, la santa madre Chiesa desidera fare un’accurata riforma generale della liturgia.<br>Questa infatti consta di una parte immutabile, perché di istituzione divina, e di parti suscettibili di cambiamento, che nel corso dei tempi possono o addirittura devono variare, qualora si siano introdotti in esse elementi meno rispondenti alla intima natura della liturgia stessa, oppure queste parti siano diventate non più idonee.<br>In tale riforma l’ordinamento dei testi e dei riti deve essere condotto in modo che le sante realtà che essi significano, siano espresse più chiaramente e il popolo cristiano possa capirne più facilmente il senso e possa parteciparvi con una celebrazione piena, attiva e comunitaria.<br>A tale scopo il sacro Concilio ha stabilito le seguenti norme di carattere generale. `class: paragrafoNorm`

#### A) Norme generali

##### L’ordinamento liturgico compete alla gerarchia

###### <span class="art" id="cos-sac_art22" name="cos-sac_art22">22</span>.
`class: paragrafoNorm`
- Regolare la sacra liturgia compete unicamente all’autorità della Chiesa, la quale risiede nella Sede apostolica e, a norma del diritto, nel vescovo.
- In base ai poteri concessi dal diritto, regolare la liturgia spetta, entro limiti determinati, anche alle competenti assemblee episcopali territoriali di vario genere legittimamente costituite.
- Di conseguenza assolutamente nessun altro, anche se sacerdote, osi, di sua iniziativa, aggiungere, togliere o mutare alcunché in materia liturgica.

##### Sana tradizione e legittimo progresso

###### <span class="art" id="cos-sac_art23" name="cos-sac_art23">23</span>.
Per conservare la sana tradizione e aprire nondimeno la via ad un legittimo progresso, la revisione delle singole parti della liturgia deve essere sempre preceduta da un’accurata investigazione teologica, storica e pastorale.<br>Inoltre devono essere prese in considerazione sia le leggi generali della struttura e dello spirito della liturgia, sia l’esperienza derivante dalle più recenti riforme liturgiche e dagli indulti qua e là concessi.<br>Infine non si introducano innovazioni se non quando lo richieda una vera e accertata utilità della Chiesa, e con l’avvertenza che le nuove forme scaturiscano organicamente, in qualche maniera, da quelle già esistenti.<br>Si evitino anche, per quanto è possibile, notevoli differenze di riti tra regioni confinanti. `class: paragrafoNorm`

##### Bibbia e liturgia

###### <span class="art" id="cos-sac_art24" name="cos-sac_art24">24</span>.
Nella celebrazione liturgica la sacra Scrittura ha una importanza estrema.<br>Da essa infatti si attingono le letture che vengono poi spiegate nell’omelia e i salmi che si cantano; del suo afflato e del suo spirito sono permeate le preghiere, le orazioni e i carmi liturgici; da essa infine prendono significato le azioni e i simboli liturgici.<br>Perciò, per promuovere la riforma, il progresso e l’adattamento della sacra liturgia, è necessario che venga favorito quel gusto saporoso e vivo della sacra Scrittura, che è attestato dalla venerabile tradizione dei riti sia orientali che occidentali. `class: paragrafoNorm`

##### Revisione dei libri liturgici

###### <span class="art" id="cos-sac_art25" name="cos-sac_art25">25</span>.
I libri liturgici siano riveduti quanto prima, servendosi di persone competenti e consultando vescovi di diversi paesi del mondo. `class: paragrafoNorm`

#### B) Norme derivanti dalla natura gerarchica e comunitaria della liturgia

###### <span class="art" id="cos-sac_art26" name="cos-sac_art26">26</span>.
Le azioni liturgiche non sono azioni private ma celebrazioni della Chiesa, che è «sacramento dell’unità», cioè popolo santo radunato e ordinato sotto la guida dei vescovi [^cevii-cos-sac-ftn33].<br>Perciò tali azioni appartengono all’intero corpo della Chiesa, lo manifestano e lo implicano; ma i singoli membri vi sono interessati in diverso modo, secondo la diversità degli stati, degli uffici e della partecipazione effettiva. `class: paragrafoNorm`

##### Preferire la celebrazione comunitaria

###### <span class="art" id="cos-sac_art27" name="cos-sac_art27">27</span>.
Ogni volta che i riti comportano, secondo la particolare natura di ciascuno, una celebrazione comunitaria caratterizzata dalla presenza e dalla partecipazione attiva dei fedeli, si inculchi che questa è da preferirsi, per quanto è possibile, alla celebrazione individuale e quasi privata.<br>Ciò vale soprattutto per la celebrazione della messa benché qualsiasi messa abbia sempre un carattere pubblico e sociale e per l’amministrazione dei sacramenti. `class: paragrafoNorm`

##### Dignità della celebrazione liturgica

###### <span class="art" id="cos-sac_art28" name="cos-sac_art28">28</span>.
Nelle celebrazioni liturgiche ciascuno, ministro o semplice fedele, svolgendo il proprio ufficio si limiti a compiere tutto e soltanto ciò che, secondo la natura del rito e le norme liturgiche, è di sua competenza. `class: paragrafoNorm`

##### Educazione allo spirito liturgico

###### <span class="art" id="cos-sac_art29" name="cos-sac_art29">29</span>.
Anche i ministranti, i lettori, i commentatori e i membri della «schola cantorum» svolgono un vero ministero liturgico.<br>Essi perciò esercitino il proprio ufficio con quella sincera pietà e con quel buon ordine che conviene a un così grande ministero e che il popolo di Dio esige giustamente da essi.<br>Bisogna dunque che tali persone siano educate con cura, ognuna secondo la propria condizione, allo spirito liturgico, e siano formate a svolgere la propria parte secondo le norme stabilite e con ordine. `class: paragrafoNorm`

##### Partecipazione attiva dei fedeli

###### <span class="art" id="cos-sac_art30" name="cos-sac_art30">30</span>.
Per promuovere la partecipazione attiva, si curino le acclamazioni dei fedeli, le risposte, il canto dei salmi, le antifone, i canti, nonché le azioni e i gesti e l’atteggiamento del corpo.<br>Si osservi anche, a tempo debito, un sacro silenzio. `class: paragrafoNorm`

###### <span class="art" id="cos-sac_art31" name="cos-sac_art31">31</span>.
Nella revisione dei libri liturgici si abbia cura che le rubriche tengano conto anche delle parti dei fedeli. `class: paragrafoNorm`

##### Liturgia e condizioni sociali

###### <span class="art" id="cos-sac_art32" name="cos-sac_art32">32</span>.
Nella liturgia, tranne la distinzione che deriva dall’ufficio liturgico e dall’ordine sacro, e tranne gli onori dovuti alle autorità civili a norma delle leggi liturgiche, non si faccia alcuna preferenza di persone private o di condizioni sociali, sia nelle cerimonie sia nelle solennità esteriori. `class: paragrafoNorm`

#### C) Norme derivanti dalla natura didattica e pastorale della liturgia

###### <span class="art" id="cos-sac_art33" name="cos-sac_art33">33</span>.
Benché la sacra liturgia sia principalmente culto della maestà divina, tuttavia presenta anche un grande valore pedagogico per il popolo credente [^cevii-cos-sac-ftn34].<br>Nella liturgia, infatti, Dio parla al suo popolo e Cristo annunzia ancora il suo Vangelo; il popolo a sua volta risponde a Dio con il canto e con la preghiera.<br>Anzi, le preghiere rivolte a Dio dal sacerdote che presiede l’assemblea nel ruolo di Cristo, vengono dette a nome di tutto il popolo santo e di tutti gli astanti.<br>Infine, i segni visibili di cui la sacra liturgia si serve per significare le realtà invisibili, sono stati scelti da Cristo o dalla Chiesa.<br>Perciò non solo quando si legge «ciò che fu scritto a nostra istruzione» (*<span class="BibleRef">[[Rm 15,4|Rm 15,4]]</span>*) ma anche quando la Chiesa prega o canta o agisce, la fede dei partecipanti è alimentata, le menti sono elevate verso Dio per rendergli un ossequio ragionevole e ricevere con più abbondanza la sua grazia.<br>Pertanto, nell’attuazione della riforma, si tenga conto delle seguenti norme generali. `class: paragrafoNorm`

##### Semplicità e decoro dei riti

###### <span class="art" id="cos-sac_art34" name="cos-sac_art34">34</span>.
I riti splendano per nobile semplicità; siano trasparenti per il fatto della loro brevità e senza inutili ripetizioni; siano adattati alla capacità di comprensione dei fedeli né abbiano bisogno, generalmente, di molte spiegazioni. `class: paragrafoNorm`

##### Bibbia, predicazione e catechesi liturgica

###### <span class="art" id="cos-sac_art35" name="cos-sac_art35">35</span>.
Affinché risulti evidente che nella liturgia rito e parola sono intimamente connessi: `class: paragrafoNorm`
`class: paragrafoNorm`
1. Nelle sacre celebrazioni si restaurerà una lettura della sacra Scrittura più abbondante, più varia e meglio scelta.
2. Il momento più adatto per la predicazione, che fa parte dell’azione liturgica, nella misura in cui il rito lo permette, sia indicato anche nelle rubriche e il ministero della parola sia adempiuto con fedeltà e nel debito modo.<br>La predicazione poi attinga anzitutto alle fonti della sacra Scrittura e della liturgia, poiché essa è l’annunzio delle mirabili opere di Dio nella storia della salvezza, ossia nel mistero di Cristo, mistero che è in mezzo a noi sempre presente e operante, soprattutto nelle celebrazioni liturgiche.
3. Si cerchi anche di inculcare in tutti i modi una catechesi più direttamente liturgica; negli stessi riti siano previste, quando necessario, brevi didascalie composte con formule prestabilite o con parole equivalenti e destinate a essere recitate dal sacerdote o dal ministro competente nei momenti più opportuni.
4. Si promuova la celebrazione della parola di Dio, alla vigilia delle feste più solenni, in alcune ferie dell’avvento e della quaresima, nelle domeniche e nelle feste, soprattutto nei luoghi dove manca il sacerdote; nel qual caso diriga la celebrazione un diacono o altra persona delegata dal vescovo.

##### Latino e lingue nazionali nella liturgia

###### <span class="art" id="cos-sac_art36" name="cos-sac_art36">36</span>.
`class: paragrafoNorm`
1. L’uso della lingua latina, salvo diritti particolari, sia conservato nei riti latini.
2. Dato però che, sia nella messa che nell’amministrazione dei sacramenti, sia in altre parti della liturgia, non di rado l’uso della lingua nazionale può riuscire di grande utilità per il popolo, si conceda alla lingua nazionale una parte più ampia, specialmente nelle letture e nelle ammonizioni, in alcune preghiere e canti, secondo le norme fissate per i singoli casi nei capitoli seguenti.
3. In base a queste norme, spetta alla competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]] (consultati anche, se è il caso, i vescovi delle regioni limitrofe della stessa lingua) decidere circa l’ammissione e l’estensione della lingua nazionale.<br>Tali decisioni devono essere approvate ossia confermate dalla Sede apostolica.
4. La traduzione del testo latino in lingua nazionale da usarsi nella liturgia deve essere approvata dalla competente autorità ecclesiastica territoriale di cui sopra.

##### D) Norme per un adattamento all’indole e alle tradizioni dei vari Popoli

###### <span class="art" id="cos-sac_art37" name="cos-sac_art37">37</span>.
La Chiesa, quando non è in questione la fede o il bene comune generale, non intende imporre, neppure nella liturgia, una rigida uniformità; rispetta anzi e favorisce le qualità e le doti di animo delle varie razze e dei vari popoli.<br>Tutto ciò poi che nel costume dei popoli non è indissolubilmente legato a superstizioni o ad errori, essa lo considera con benevolenza e, se possibile, lo conserva inalterato, e a volte lo ammette perfino nella liturgia, purché possa armonizzarsi con il vero e autentico spirito liturgico. `class: paragrafoNorm`

###### <span class="art" id="cos-sac_art38" name="cos-sac_art38">38</span>.
Salva la sostanziale unità del rito romano, anche nella revisione dei libri liturgici si lasci posto alle legittime diversità e ai legittimi adattamenti ai vari gruppi etnici, regioni, popoli, soprattutto nelle missioni; e sarà bene tener opportunamente presente questo principio nella struttura dei riti e nell’ordinamento delle rubriche. `class: paragrafoNorm`

###### <span class="art" id="cos-sac_art39" name="cos-sac_art39">39</span>.
Entro i limiti stabiliti nelle edizioni tipiche dei libri liturgici, spetterà alla competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]], determinare gli adattamenti, specialmente riguardo all’amministrazione dei sacramenti, ai sacramentali, alle processioni, alla lingua liturgica, alla musica sacra e alle arti, sempre però secondo le norme fondamentali contenute nella presente costituzione. `class: paragrafoNorm`

##### Progressivo adattamento liturgico

###### <span class="art" id="cos-sac_art40" name="cos-sac_art40">40</span>.
Dato però che in alcuni luoghi e particolari circostanze si rende urgente un più profondo adattamento della liturgia, che per conseguenza è più difficile: `class: paragrafoNorm`
`class: paragrafoNorm`
1. Dalla competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]], venga preso in esame, con attenzione e prudenza, ciò che dalle tradizioni e dall’indole dei vari popoli può opportunamente essere ammesso nel culto divino.<br>Gli adattamenti ritenuti utili o necessari vengano proposti alla Sede apostolica, per essere introdotti col suo consenso.
2. Affinché poi l’adattamento sia fatto con la necessaria cautela, la Sede apostolica darà facoltà, se è il caso, alla medesima autorità ecclesiastica territoriale di permettere e dirigere, presso alcuni gruppi a ciò preparati e per un tempo determinato, i necessari esperimenti preliminari.
3. Poiché in materia di adattamento, di solito le leggi liturgiche comportano difficoltà particolari soprattutto nelle missioni, nel formularle si ricorra a persone competenti in materia.

##### IV. La vita liturgica nella diocesi e nella parrocchia

###### <span class="art" id="cos-sac_art41" name="cos-sac_art41">41</span>.
Il vescovo deve essere considerato come il grande sacerdote del suo gregge: da lui deriva e dipende in certo modo la vita dei suoi fedeli in Cristo.<br>Perciò tutti devono dare la più grande importanza alla vita liturgica della diocesi che si svolge intorno al vescovo, principalmente nella chiesa cattedrale, convinti che c’è una speciale manifestazione della Chiesa nella partecipazione piena e attiva di tutto il popolo santo di Dio alle medesime celebrazioni liturgiche, soprattutto alla medesima eucaristia, alla medesima preghiera, al medesimo altare cui presiede il vescovo circondato dai suoi sacerdoti e ministri [^cevii-cos-sac-ftn35]. `class: paragrafoNorm`

##### Vita liturgica parrocchiale

###### <span class="art" id="cos-sac_art42" name="cos-sac_art42">42</span>.
Poiché nella sua Chiesa il vescovo non può presiedere personalmente sempre e ovunque l’intero suo gregge, deve costituire necessariamente dei gruppi di fedeli, tra cui hanno un posto preminente le parrocchie organizzate localmente e poste sotto la guida di un pastore che fa le veci del vescovo: esse infatti rappresentano in certo modo la Chiesa visibile stabilita su tutta la terra.<br>Per questo motivo la vita liturgica della parrocchia e il suo legame con il vescovo devono essere coltivati nell’animo e nell’azione dei fedeli e del clero; e bisogna fare in modo che il senso della comunità parrocchiale fiorisca soprattutto nella celebrazione comunitaria della messa domenicale. `class: paragrafoNorm`

##### V. L’incremento dell’azione pastorale liturgica

###### <span class="art" id="cos-sac_art43" name="cos-sac_art43">43</span>.
Lo zelo per la promozione e il rinnovamento della liturgia è giustamente considerato come un segno dei provvidenziali disegni di Dio sul nostro tempo, come un passaggio dello Spirito Santo nella sua Chiesa; esso imprime una nota caratteristica alla vita della Chiesa stessa, anzi a tutto il modo di sentire e di agire religioso del nostro tempo.<br>Per la qual cosa, per favorire sempre più questa azione pastorale liturgica nella Chiesa, il sacro Concilio stabilisce: `class: paragrafoNorm`

##### Commissione liturgica nazionale

###### <span class="art" id="cos-sac_art44" name="cos-sac_art44">44</span>.
Conviene che la competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]], istituisca una commissione liturgica, la quale si serva dell’aiuto di esperti in liturgia, in musica e arte sacra e in pastorale.<br>La suddetta commissione sia coadiuvata possibilmente da qualche istituto di liturgia pastorale, senza escludere tra i suoi membri, se è utile, la presenza di laici particolarmente esperti in queste materie.<br>Sarà compito della stessa commissione, sotto la guida dell’autorità ecclesiastica territoriale, di cui si è parlato, dirigere l’attività pastorale liturgica nel territorio di sua competenza e promuovere gli studi e i necessari esperimenti ogni volta che si tratti di adattamenti da proporsi alla Sede apostolica. `class: paragrafoNorm`

##### Commissione liturgica diocesana

###### <span class="art" id="cos-sac_art45" name="cos-sac_art45">45</span>.
Parimenti sia costituita nelle singole diocesi la commissione di sacra liturgia allo scopo di promuovere, sotto la guida del vescovo, l’apostolato liturgico.<br>Talvolta può essere opportuno che più diocesi costituiscano una sola commissione per promuovere di comune accordo l’apostolato liturgico. `class: paragrafoNorm`

##### Altre commissioni

###### <span class="art" id="cos-sac_art46" name="cos-sac_art46">46</span>.
Oltre alla commissione di sacra liturgia, siano costituite in ogni diocesi, per quanto possibile, anche le commissioni di musica sacra e di arte sacra.<br>È necessario che queste tre commissioni collaborino tra di loro, anzi talora potrà essere opportuno che formino un unica commissione. `class: paragrafoNorm`

## CAPITOLO II.<br>IL MISTERO EUCARISTICO

##### La messa e il mistero pasquale

###### <span class="art" id="cos-sac_art47" name="cos-sac_art47">47</span>.
Il nostro Salvatore nell’ultima cena, la notte in cui fu tradito, istituì il sacrificio eucaristico del suo corpo e del suo sangue, onde perpetuare nei secoli fino al suo ritorno il sacrificio della croce, e per affidare così alla sua diletta sposa, la Chiesa, il memoriale della sua morte e della sua resurrezione: sacramento di amore, segno di unità, vincolo di carità [^cevii-cos-sac-ftn36], convito pasquale, nel quale si riceve Cristo, l’anima viene ricolma di grazia e ci è dato il pegno della gloria futura [^cevii-cos-sac-ftn37]. `class: paragrafoNorm`

##### Partecipazione attiva dei fedeli alla messa

###### <span class="art" id="cos-sac_art48" name="cos-sac_art48">48</span>.
Perciò la Chiesa si preoccupa vivamente che i fedeli non assistano come estranei o muti spettatori a questo mistero di fede, ma che, comprendendolo bene nei suoi riti e nelle sue preghiere, partecipino all’azione sacra consapevolmente, piamente e attivamente; siano formati dalla parola di Dio; si nutrano alla mensa del corpo del Signore; rendano grazie a Dio; offrendo la vittima senza macchia, non soltanto per le mani del sacerdote, ma insieme con lui, imparino ad offrire se stessi, e di giorno in giorno, per la mediazione di Cristo, siano perfezionati nell’unità con Dio e tra di loro [^cevii-cos-sac-ftn38], di modo che Dio sia finalmente tutto in tutti. `class: paragrafoNorm`

###### <span class="art" id="cos-sac_art49" name="cos-sac_art49">49</span>.
Affinché poi il sacrificio della messa raggiunga la sua piena efficacia pastorale anche nella forma rituale, il sacro Concilio, in vista delle messe celebrate con partecipazione di popolo, specialmente la domenica e i giorni di precetto, stabilisce quanto segue: `class: paragrafoNorm`

##### Revisione dell’ordinario della messa

###### <span class="art" id="cos-sac_art50" name="cos-sac_art50">50</span>.
L’ordinamento rituale della messa sia riveduto in modo che apparisca più chiaramente la natura specifica delle singole parti e la loro mutua connessione, e sia resa più facile la partecipazione pia e attiva dei fedeli.<br>`class: paragrafoNorm`<br>Per questo i riti, conservata fedelmente la loro sostanza, siano semplificati; si sopprimano quegli elementi che, col passare dei secoli, furono duplicati o aggiunti senza grande utilità; alcuni elementi invece, che col tempo andarono perduti, siano ristabiliti, secondo la tradizione dei Padri, nella misura che sembrerà opportuna o necessaria. `class: paragrafoNorm`

##### Una più grande ricchezza biblica

###### <span class="art" id="cos-sac_art51" name="cos-sac_art51">51</span>.
Affinché la mensa della parola di Dio sia preparata ai fedeli con maggiore abbondanza, vengano aperti più largamente i tesori della Bibbia in modo che, in un determinato numero di anni, si legga al popolo la maggior parte della sacra Scrittura. `class: paragrafoNorm`

##### L’omelia

###### <span class="art" id="cos-sac_art52" name="cos-sac_art52">52</span>.
Si raccomanda vivamente l’omelia, che è parte dell’azione liturgica.<br>In essa nel corso dell’anno liturgico vengano presentati i misteri della fede e le norme della vita cristiana, attingendoli dal testo sacro.<br>Nelle messe della domenica e dei giorni festivi con partecipazione di popolo non si ometta l’omelia se non per grave motivo. `class: paragrafoNorm`

##### La «preghiera dei fedeli»

###### <span class="art" id="cos-sac_art53" name="cos-sac_art53">53</span>.
Dopo il Vangelo e l’omelia, specialmente la domenica e le feste di precetto, sia ripristinata la «orazione comune» detta anche «dei fedeli», in modo che, con la partecipazione del popolo, si facciano speciali preghiere per la santa Chiesa, per coloro che ci governano, per coloro che si trovano in varie necessità, per tutti gli uomini e per la salvezza di tutto il mondo [^cevii-cos-sac-ftn39]. `class: paragrafoNorm`

##### Lingua nazionale e latino nella messa

###### <span class="art" id="cos-sac_art54" name="cos-sac_art54">54</span>.
Nelle messe celebrate con partecipazione di popolo si possa concedere una congrua parte alla lingua nazionale, specialmente nelle letture e nella «orazione comune» e, secondo le condizioni dei vari luoghi, anche nelle parti spettanti al popolo, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art36" name="cos-sac_art36">36</span>.|art. 36]] di questa costituzione.<br>Si abbia cura però che i fedeli sappiano recitare e cantare insieme, anche in lingua latina, le parti dell’ordinario della messa che spettano ad essi.<br>Se poi in qualche luogo sembrasse opportuno un uso più ampio della lingua nazionale nella messa, si osservi quanto prescrive l’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art40" name="cos-sac_art40">40</span>.|art. 40]] di questa costituzione. `class: paragrafoNorm`

##### Comunione sotto le due specie

###### <span class="art" id="cos-sac_art55" name="cos-sac_art55">55</span>.
Si raccomanda molto quella partecipazione più perfetta alla messa, nella quale i fedeli, dopo la comunione del sacerdote, ricevono il corpo del Signore con i pani consacrati in questo sacrificio.<br>Fermi restando i principi dottrinali stabiliti dal Concilio di Trento [^cevii-cos-sac-ftn40], la comunione sotto le due specie si può concedere sia ai chierici e religiosi sia ai laici, in casi da determinarsi dalla sede apostolica e secondo il giudizio del vescovo, come per esempio agli ordinati nella messa della loro sacra ordinazione, ai professi nella messa della loro professione religiosa, ai neofiti nella messa che segue il battesimo. `class: paragrafoNorm`

##### Unità della messa

###### <span class="art" id="cos-sac_art56" name="cos-sac_art56">56</span>.
Le due parti che costituiscono in certo modo la messa, cioè la liturgia della parola e la liturgia eucaristica, sono congiunte tra di loro così strettamente da formare un solo atto di culto.<br>Perciò il sacro Concilio esorta caldamente i pastori d’anime ad istruire con cura i fedeli nella catechesi, perché partecipino a tutta la messa, specialmente la domenica e le feste di precetto. `class: paragrafoNorm`

##### La concelebrazione

###### <span class="art" id="cos-sac_art57" name="cos-sac_art57">57</span>.
`class: paragrafoNorm`
1. La concelebrazione, che manifesta in modo appropriato l’unità del sacerdozio, è rimasta in uso fino ad oggi nella Chiesa, tanto in Oriente che in Occidente.<br>Perciò al Concilio è sembrato opportuno estenderne la facoltà ai casi seguenti:
	1. al giovedì santo, sia nella messa crismale che nella messa vespertina;
	2. alle messe celebrate nei concili, nelle riunioni di vescovi e nei sinodi;
	3. alla messa di benedizione di un abate.
2. Inoltre, con il permesso dell’ordinario, a cui spetta giudicare sulla opportunità della concelebrazione:
	1. alla messa conventuale e alla messa principale nelle diverse chiese, quando l’utilità dei fedeli non richieda che tutti i sacerdoti presenti celebrino singolarmente;
	2. alle messe nelle riunioni di qualsiasi genere di sacerdoti tanto secolari che religiosi.
	- Spetta al vescovo regolare la disciplina della concelebrazione nella propria diocesi;
3. Resti sempre però ad ogni sacerdote la facoltà di celebrare la messa individualmente, purché non celebri nel medesimo tempo e nella medesima chiesa in cui si fa la concelebrazione, e neppure il giovedì santo.

###### <span class="art" id="cos-sac_art58" name="cos-sac_art58">58</span>.
Venga redatto un nuovo rito della concelebrazione da inserirsi nel pontificale e nel messale romano. `class: paragrafoNorm`


## CAPITOLO III.<br>GLI ALTRI SACRAMENTI E I SACRAMENTALI

##### Natura dei sacramenti

###### <span class="art" id="cos-sac_art59" name="cos-sac_art59">59</span>.
I sacramenti sono ordinati alla santificazione degli uomini, alla edificazione del corpo di Cristo e, infine, a rendere culto a Dio; in quanto segni hanno poi anche un fine pedagogico.<br>Non solo suppongono la fede, ma con le parole e gli elementi rituali la nutrono, la irrobustiscono e la esprimono; perciò vengono chiamati «sacramenti della fede».<br>Conferiscono certamente la grazia, ma la loro stessa celebrazione dispone molto bene i fedeli a riceverla con frutto, ad onorare Dio in modo debito e ad esercitare la carità.<br>È quindi di grande importanza che i fedeli comprendano facilmente i segni dei sacramenti e si accostino con somma diligenza a quei sacramenti che sono destinati a nutrire la vita cristiana. `class: paragrafoNorm`

###### <span class="art" id="cos-sac_art60" name="cos-sac_art60">60</span>.
La santa madre Chiesa ha inoltre istituito i sacramentali.<br>Questi sono segni sacri per mezzo dei quali, ad imitazione dei sacramenti, sono significati, e vengono ottenuti per intercessione della Chiesa effetti soprattutto spirituali.<br>Per mezzo di essi gli uomini vengono disposti a ricevere l’effetto principale dei sacramenti e vengono santificate le varie circostanze della vita. `class: paragrafoNorm`

###### <span class="art" id="cos-sac_art61" name="cos-sac_art61">61</span>.
Così la liturgia dei sacramenti e dei sacramentali offre ai fedeli ben disposti la possibilità di santificare quasi tutti gli avvenimenti della vita per mezzo della grazia divina, che fluisce dal mistero pasquale della passione, morte e resurrezione di Cristo; mistero dal quale derivano la loro efficacia tutti i sacramenti e i sacramentali.<br>E così non esiste quasi alcun uso retto delle cose materiali, che non possa essere indirizzato alla santificazione dell’uomo e alla ode di Dio. `class: paragrafoNorm`

##### Revisione dei riti sacramentali

###### <span class="art" id="cos-sac_art62" name="cos-sac_art62">62</span>.
Ma nel corso dei secoli si sono introdotti nei riti dei sacramenti e dei sacramentali alcuni elementi, che oggi ne rendono meno chiari la natura e il fine; è perciò necessario compiere in essi alcuni adattamenti alle esigenze del nostro tempo, e per questo il sacro Concilio stabilisce quanto segue per una loro revisione. `class: paragrafoNorm`

##### La lingua

###### <span class="art" id="cos-sac_art63" name="cos-sac_art63">63</span>.
Non di rado nell’amministrazione dei sacramenti e dei sacramentali può essere molto utile per il popolo l’uso della lingua nazionale; le sia data quindi una parte maggiore secondo le norme che seguono: `class: paragrafoNorm`
`class: paragrafoNorm`
1. nell’amministrazione dei sacramenti e dei sacramentali si può usare la lingua nazionale a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art36" name="cos-sac_art36">36</span>.|art. 36]];
2. sulla base della nuova edizione del rituale romano la competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]] di questa costituzione, prepari al più presto i rituali particolari adattati alle necessità delle singole regioni, anche per quanto riguarda la lingua; questi rituali saranno usati nelle rispettive regioni dopo la revisione da parte della Sede apostolica.<br>Nel comporre i rituali particolari o speciali collezioni di riti non si omettano le istruzioni poste all’inizio dei singoli riti nel rituale romano, sia quelle pastorali e rubricali, sia quelle che hanno una speciale importanza sociale.

##### Il catecumenato

###### <span class="art" id="cos-sac_art64" name="cos-sac_art64">64</span>.
Si ristabilisca il catecumenato degli adulti diviso in più gradi, da attuarsi a giudizio dell’ordinario del luogo; in questa maniera il tempo del catecumenato, destinato ad una conveniente formazione, potrà essere santificato con riti sacri da celebrarsi in tempi successivi. `class: paragrafoNorm`

##### Revisione del rito battesimale

###### <span class="art" id="cos-sac_art65" name="cos-sac_art65">65</span>.
Nei luoghi di missione sia consentito accogliere, accanto agli elementi propri della tradizione cristiana, anche elementi dell’iniziazione in uso presso ogni popolo, nella misura in cui possono essere adattati al rito cristiano, a norma degli articoli 37-40 di questa costituzione. `class: paragrafoNorm`

###### <span class="art" id="cos-sac_art66" name="cos-sac_art66">66</span>.
Siano riveduti entrambi i riti del battesimo degli adulti, sia quello semplice sia quello più solenne connesso con la restaurazione del catecumenato; e sia inserita nel messale romano una messa propria «Nel conferimento del battesimo». `class: paragrafoNorm`

###### <span class="art" id="cos-sac_art67" name="cos-sac_art67">67</span>.
Sia riveduto il rito del battesimo dei bambini e sia adattato alla loro condizione reale.<br>Nel rito stesso siano maggiormente messi in rilievo il posto e i doveri che hanno i genitori e i padrini. `class: paragrafoNorm`

###### <span class="art" id="cos-sac_art68" name="cos-sac_art68">68</span>.
Nel rito del battesimo si prevedano certi adattamenti da usarsi a giudizio dell’ordinario del luogo, in caso di gran numero di battezzandi.<br>Si componga pure un «Rito più breve» che possa essere usato, specialmente in terra di missione, dai catechisti e in genere, in pericolo di morte, dai fedeli, quando manchi un sacerdote o un diacono. `class: paragrafoNorm`

###### <span class="art" id="cos-sac_art69" name="cos-sac_art69">69</span>.
In luogo del «Rito per supplire le cerimonie omesse su un bambino già battezzato», se ne componga uno nuovo, nel quale si esprima, in maniera più chiara e più consona, che il bambino, battezzato con il rito breve, è già stato accolto nella Chiesa.<br>Si componga pure un rito per coloro che, già validamente battezzati, si convertono alla Chiesa cattolica.<br>In esso si esprima la loro ammissione nella comunione della Chiesa. `class: paragrafoNorm`

###### <span class="art" id="cos-sac_art70" name="cos-sac_art70">70</span>.
Fuori del tempo pasquale l’acqua battesimale può essere benedetta nel corso dello stesso rito del battesimo con una apposita formula più breve. `class: paragrafoNorm`

##### Revisione del rito della cresima

###### <span class="art" id="cos-sac_art71" name="cos-sac_art71">71</span>.
Sia riveduto il rito della confermazione, anche perché apparisca più chiaramente l’intima connessione di questo sacramento con tutta l’iniziazione cristiana; perciò è molto conveniente che la recezione di questo sacramento sia preceduta dalla rinnovazione delle promesse battesimali.<br>Quando si ritenga opportuno, la confermazione può essere conferita anche durante la messa; per quanto riguarda invece il rito da usarsi fuori della messa, si prepari una formula che serva da introduzione. `class: paragrafoNorm`

##### Revisione del rito della penitenza

###### <span class="art" id="cos-sac_art72" name="cos-sac_art72">72</span>.
Si rivedano il rito e le formule della penitenza in modo che esprimano più chiaramente la natura e l’effetto del sacramento. `class: paragrafoNorm`

##### L’unzione degli infermi

###### <span class="art" id="cos-sac_art73" name="cos-sac_art73">73</span>.
L’«estrema unzione», che può essere chiamata anche, e meglio, «unzione degli infermi», non è il sacramento di coloro soltanto che sono in fin di vita.<br>Perciò il tempo opportuno per riceverlo ha certamente già inizio quando il fedele, per indebolimento fisico o per vecchiaia, incomincia ad essere in pericolo di morte. `class: paragrafoNorm`

###### <span class="art" id="cos-sac_art74" name="cos-sac_art74">74</span>.
Oltre i riti distinti dell’unzione degli infermi e del viatico, si componga anche un «rito continuato», nel quale l’unzione sia conferita al malato dopo la confessione e prima del viatico. `class: paragrafoNorm`

###### <span class="art" id="cos-sac_art75" name="cos-sac_art75">75</span>.
Il numero delle unzioni sia riveduto tenendo conto delle diverse situazioni, e le orazioni che accompagnano il rito dell’unzione degli infermi siano adattate in modo da rispondere alle diverse condizioni dei malati che ricevono il sacramento. `class: paragrafoNorm`

##### Revisione del rito del sacramento dell’ordine

###### <span class="art" id="cos-sac_art76" name="cos-sac_art76">76</span>.
Il rito delle ordinazioni sia riveduto quanto alle cerimonie e quanto ai testi. `class: paragrafoNorm`

Le allocuzioni del vescovo, all’inizio di ogni ordinazione o consacrazione, possono essere fatte in lingua nazionale.<br>Nella consacrazione episcopale tutti i vescovi presenti possono imporre le mani. `class: paragrafoNorm`

##### Revisione del rito del matrimonio

###### <span class="art" id="cos-sac_art77" name="cos-sac_art77">77</span>.
Il rito della celebrazione del matrimonio, che si trova nel rituale romano, sia riveduto e arricchito, in modo che più chiaramente venga significata la grazia del sacramento e vengano inculcati i doveri dei coniugi.<br>«Se nella celebrazione del sacramento del matrimonio qualche regione usa altre consuetudini e cerimonie degne di essere approvate, il sacro Concilio desidera vivamente che queste vengano senz’altro conservate» [^cevii-cos-sac-ftn41].<br>Inoltre alla competente autorità ecclesiastica territoriale, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]] di questa costituzione, viene lasciata facoltà di preparare, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art63" name="cos-sac_art63">63</span>.|articolo 63]], un rito proprio che risponda agli usi dei luoghi e dei popoli, fermo però restando l’obbligo che il sacerdote che assiste chieda e riceva il consenso dei contraenti. `class: paragrafoNorm`

###### <span class="art" id="cos-sac_art78" name="cos-sac_art78">78</span>.
In via ordinaria il matrimonio si celebri nel corso della messa, dopo la lettura del Vangelo e l’omelia e prima dell’ «orazione dei fedeli».<br>La benedizione della sposa, opportunamente ritoccata così da inculcare ad entrambi gli sposi lo stesso dovere della fedeltà vicendevole, può essere detta nella lingua nazionale.<br>Se poi il sacramento del matrimonio viene celebrato senza la messa, si leggano all’inizio del rito l’epistola e il Vangelo della messa per gli sposi e si dia sempre la benedizione agli sposi. `class: paragrafoNorm`

##### Revisione dei sacramentali

###### <span class="art" id="cos-sac_art79" name="cos-sac_art79">79</span>.
Si faccia una revisione dei sacramentali, tenendo presente il principio fondamentale di una cosciente, attiva e facile partecipazione da parte dei fedeli e avendo riguardo delle necessità dei nostri tempi.<br>Nella revisione dei rituali, da farsi a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art63" name="cos-sac_art63">63</span>.|art. 63]], si possono aggiungere, se necessario, anche nuovi sacramentali.<br>Le benedizioni riservate siano pochissime e solo a favore dei vescovi o degli ordinari.<br>Si provveda che alcuni sacramentali, almeno in particolari circostanze, e a giudizio dell’ordinario, possano essere amministrati da laici dotati delle qualità convenienti. `class: paragrafoNorm`

##### La professione religiosa

###### <span class="art" id="cos-sac_art80" name="cos-sac_art80">80</span>.
Si sottoponga a revisione il rito della consacrazione delle vergini, che si trova nel pontificale romano.<br>Si componga inoltre un rito per la professione religiosa e la rinnovazione dei voti, che contribuisca ad una maggiore unità, sobrietà e dignità; esso, salvo diritti particolari, dovrà essere adottato da coloro che fanno la professione o la rinnovazione dei voti durante la messa.<br>È cosa lodevole che la professione religiosa si faccia durante la messa. `class: paragrafoNorm`

##### Revisione dei riti funebri

###### <span class="art" id="cos-sac_art81" name="cos-sac_art81">81</span>.
Il rito delle esequie esprima più apertamente l’indole pasquale della morte cristiana e risponda meglio, anche quanto al colore liturgico, alle condizioni e alle tradizioni delle singole regioni. `class: paragrafoNorm`

###### <span class="art" id="cos-sac_art82" name="cos-sac_art82">82</span>.
Si riveda il rito della sepoltura dei bambini e sia arricchito di una messa propria. `class: paragrafoNorm`

## CAPITOLO IV.<br>L’UFFICIO DIVINO

##### L’ufficio divino opera di Cristo e della Chiesa

###### <span class="art" id="cos-sac_art83" name="cos-sac_art83">83</span>.
Cristo Gesù, il sommo sacerdote della nuova ed eterna alleanza, prendendo la natura umana, ha introdotto in questo esilio terrestre quell’inno che viene eternamente cantato nelle dimore celesti Egli unisce a sé tutta l’umanità e se l’associa nell’elevare questo divino canto di lode.<br>Cristo continua ad esercitare questa funzione sacerdotale per mezzo della sua Chiesa, che loda il Signore incessantemente e intercede per la salvezza del mondo non solo con la celebrazione dell’eucaristia, ma anche in altri modi, specialmente recitando l’ufficio divino. `class: paragrafoNorm`

###### <span class="art" id="cos-sac_art84" name="cos-sac_art84">84</span>.
Il divino ufficio, secondo la tradizione cristiana, è strutturato in modo da santificare tutto il corso del giorno e della notte per mezzo della lode divina.<br>Quando poi a celebrare debitamente quel mirabile canto di lode sono i sacerdoti o altri a ciò deputati per istituzione della Chiesa, o anche i fedeli che pregano insieme col sacerdote secondo le forme approvate, allora è veramente la voce della sposa che parla allo sposo, anzi è la preghiera che Cristo unito al suo corpo eleva al Padre. `class: paragrafoNorm`

###### <span class="art" id="cos-sac_art85" name="cos-sac_art85">85</span>.
Tutti coloro pertanto che recitano questa preghiera adempiono da una parte l’obbligo proprio della Chiesa, e dall’altra partecipano al sommo onore della Sposa di Cristo perché, lodando il Signore, stanno davanti al trono di Dio in nome della madre Chiesa. `class: paragrafoNorm`

##### Suo valore pastorale

###### <span class="art" id="cos-sac_art86" name="cos-sac_art86">86</span>.
I sacerdoti impegnati nel sacro ministero pastorale reciteranno l’ufficio divino con tanto maggior fervore, quanto più profondamente saranno convinti del dovere di mettere in pratica l’esortazione di S. Paolo: «Pregate senza interruzione» (*<span class="BibleRef">[[1Ts 5,17|1Ts 5,17]]</span>*).<br>Infatti solo il Signore può dare efficacia ed incremento al loro ministero, lui che ha detto: «Senza di me non potete far nulla» (*<span class="BibleRef">[[Gv 15,5|Gv 15,5]]</span>*).<br>E per questo gli apostoli, istituendo i diaconi, dissero: «Noi invece continueremo a dedicarci assiduamente alla preghiera e al ministero della parola (*<span class="BibleRef">[[At 6,4|At 6,4]]</span>*). `class: paragrafoNorm`

###### <span class="art" id="cos-sac_art87" name="cos-sac_art87">87</span>.
Ma affinché i sacerdoti e gli altri membri della Chiesa possano meglio e più perfettamente recitare l’ufficio divino nelle attuali condizioni di vita, il sacro Concilio, continuando le riforme già felicemente iniziate dalla Sede apostolica, ha creduto bene stabilire quanto segue riguardo all’ufficio di rito romano. `class: paragrafoNorm`

##### Rivedere l’ordinamento tradizionale

###### <span class="art" id="cos-sac_art88" name="cos-sac_art88">88</span>.
Scopo dell’ufficio è la santificazione del giorno: perciò l’ordinamento tradizionale dell’ufficio sia riveduto, in modo che le diverse ore, per quanto è possibile, corrispondano al loro vero tempo, tenendo presenti però anche le condizioni della vita contemporanea, in cui si trovano specialmente coloro che attendono all’apostolato. `class: paragrafoNorm`

##### Norme per la riforma dell’ufficio divino

###### <span class="art" id="cos-sac_art89" name="cos-sac_art89">89</span>.
Quindi, nella riforma dell’ufficio, si osservino queste norme: `class: paragrafoNorm`
`class: paragrafoNorm`
1. Le lodi come preghiera del mattino e i vespri come preghiera della sera, che, secondo la venerabile tradizione di tutta la Chiesa, sono il duplice cardine dell’ufficio quotidiano, devono essere ritenute le ore principali e come tali celebrate;
2. compieta sia ordinata in modo che si adatti bene alla conclusione della giornata;
3. L’ora detta mattutino, pur conservando l’indole di preghiera notturna per il coro, venga adattata in modo da poter essere recitata in qualsiasi ora del giorno; abbia un minor numero di salmi e letture più lunghe;
4. L’ora di prima sia soppressa;
5. Per il coro si mantengano le ore minori di terza, sesta e nona.<br>Fuori di coro si può invece scegliere una delle tre, quella cioè che meglio risponde al momento della giornata.

##### L’ufficio divino fonte di pietà

###### <span class="art" id="cos-sac_art90" name="cos-sac_art90">90</span>.
Inoltre, poiché l’ufficio divino, in quanto preghiera pubblica della Chiesa, è fonte della pietà e nutrimento della preghiera personale, si esortano nel Signore i sacerdoti e tutti gli altri che partecipano all’ufficio divino a fare in modo che, nel recitarlo, l’anima corrisponda alla voce.<br>A tale scopo si procurino una conoscenza più abbondante della liturgia e della Bibbia, specialmente dei salmi.<br>Nel compiere poi la riforma, il venerabile tesoro secolare dell’ufficio romano venga adattato in modo tale che possano usufruirne più largamente e più facilmente tutti coloro ai quali è affidato. `class: paragrafoNorm`

##### Distribuzione dei salmi

###### <span class="art" id="cos-sac_art91" name="cos-sac_art91">91</span>.
Affinché l’ordinamento dell’ufficio proposto nell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art89" name="cos-sac_art89">89</span>.|articolo 89]] possa essere veramente attuato, il salterio sia distribuito non più in una settimana, ma per uno spazio di tempo più lungo.<br>L’opera di revisione del salterio, felicemente incominciata, venga condotta a termine al più presto, tenendo presente il latino usato dai cristiani, l’uso che ne fa la liturgia e le esigenze del canto, come pure tutta la tradizione della Chiesa latina. `class: paragrafoNorm`

##### Norme per le letture

###### <span class="art" id="cos-sac_art92" name="cos-sac_art92">92</span>.
Per quanto riguarda le letture, si tengano presenti queste norme: `class: paragrafoNorm`
`class: paragrafoNorm`
1. la lettura della sacra Scrittura sia ordinata in modo che i tesori della parola divina siano accessibili più facilmente e in maggiore ampiezza;
2. la lettura delle opere dei Padri, dei dottori e degli scrittori ecclesiastici sia meglio selezionata;
3. le «passioni» o vite dei santi siano rivedute dal punto di vista storico.

##### Revisione degli inni

###### <span class="art" id="cos-sac_art93" name="cos-sac_art93">93</span>.
Gli inni, nella misura in cui la cosa sembrerà utile, siano restituiti alla loro forma originale, togliendo o mutando ciò che ha sapore mitologico o che può essere meno conveniente alla pietà cristiana.<br>Secondo l’opportunità, poi, se ne riprendano anche altri che si trovano nelle raccolte innografiche. `class: paragrafoNorm`

###### <span class="art" id="cos-sac_art94" name="cos-sac_art94">94</span>.
Per santificare veramente il giorno e per recitare le ore con frutto spirituale, nella recita delle ore si osservi il tempo che corrisponde più da vicino al vero tempo naturale di ciascuna ora canonica. `class: paragrafoNorm`

##### Obbligo dell’ufficio divino

###### <span class="art" id="cos-sac_art95" name="cos-sac_art95">95</span>.
Le comunità obbligate al coro sono tenute, oltre che alla messa conventuale, anche a celebrare in coro ogni giorno l’ufficio divino, e precisamente: `class: paragrafoNorm`
`class: paragrafoNorm`
1. tutto l’ufficio gli ordini di canonici, di monaci, di monache e di altri regolari obbligati al coro per diritto o in forza delle costituzioni;

2. quelle parti dell’ufficio che vengono loro imposte dal diritto comune o particolare: i capitoli delle cattedrali e delle collegiate;
3. tutti i membri, poi, di queste comunità, che abbiano ricevuto gli ordini maggiori o che abbiano fatto la professione solenne, eccetto i conversi, devono da soli recitare quelle ore canoniche che non recitano in coro.

###### <span class="art" id="cos-sac_art96" name="cos-sac_art96">96</span>.
I chierici non obbligati al coro, se hanno ricevuto gli ordini maggiori, devono, ogni giorno, in comune o da soli, recitare tutto l’ufficio, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art89" name="cos-sac_art89">89</span>.|articolo 89]]. `class: paragrafoNorm`

###### <span class="art" id="cos-sac_art97" name="cos-sac_art97">97</span>.
Le opportune commutazioni dell’ufficio divino con altre azioni liturgiche siano definite nelle nuove rubriche. `class: paragrafoNorm`

##### In casi particolari e per giusta causa, gli ordinari possono dispensare in tutto o in parte, oppure possono commutare, per coloro che sono loro soggetti, l’obbligo dell’ufficio.

###### <span class="art" id="cos-sac_art98" name="cos-sac_art98">98</span>.
I membri degli istituti di perfezione, che, in forza delle costituzioni, recitano qualche parte dell’ufficio divino, praticano la preghiera pubblica della Chiesa.<br>Così pure praticano la preghiera pubblica della Chiesa se, in forza delle costituzioni, recitano qualche «piccolo ufficio», purché composto sullo schema dell’ufficio divino e regolarmente approvato. `class: paragrafoNorm`

##### La recita comunitaria dell’ufficio divino

###### <span class="art" id="cos-sac_art99" name="cos-sac_art99">99</span>.
Poiché l’ufficio divino è la voce della Chiesa, ossia di tutto il corpo mistico che loda pubblicamente Dio, è raccomandabile che i chierici non obbligati al coro, e specialmente i sacerdoti che vivono o che si trovano insieme, recitino in comune almeno qualche parte dell’ufficio divino.<br>Tutti coloro, poi, che recitano l’ufficio, sia in coro sia in comune, compiano il dovere loro affidato il più perfettamente possibile, sia quanto alla devozione interiore, sia quanto alla realizzazione esteriore.<br>È bene inoltre che, secondo l’opportunità, l’ufficio in coro e in comune sia cantato. `class: paragrafoNorm`

##### La partecipazione dei fedeli all’ufficio divino

###### <span class="art" id="cos-sac_art100" name="cos-sac_art100">100</span>.
Procurino i pastori d’anime che, nelle domeniche e feste più solenni, le ore principali, specialmente i vespri, siano celebrate in chiesa con partecipazione comune.<br>Si raccomanda che anche i laici recitino l’ufficio divino o con i sacerdoti, o riuniti tra loro, e anche da soli. `class: paragrafoNorm`

##### La lingua dell’ufficio divino

###### <span class="art" id="cos-sac_art101" name="cos-sac_art101">101</span>.
`class: paragrafoNorm`
- Secondo la secolare tradizione del rito latino, per i chierici sia conservata nell’ufficio divino la lingua latina.<br>L’ordinario tuttavia potrà concedere l’uso della versione in lingua nazionale, composta a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art36" name="cos-sac_art36">36</span>.|art. 36]], in casi singoli, a quei chierici per i quali l’uso della lingua latina costituisce un grave impedimento alla recita dell’ufficio nel modo dovuto.
- Alle monache e ai membri degli istituti di perfezione, sia uomini non chierici che donne, il superiore competente può concedere l’uso della lingua nazionale nell’ufficio divino, anche celebrato in coro, purché la versione sia approvata.
- Ogni chierico obbligato all’ufficio divino, che lo recita in lingua nazionale con i fedeli o con quelle persone ricordate al 2, soddisfa al suo obbligo, purché il testo della versione sia approvato.

## CAPITOLO V.<br>L’ANNO LITURGICO

##### Il senso dell’anno liturgico

###### <span class="art" id="cos-sac_art102" name="cos-sac_art102">102</span>.
La santa madre Chiesa considera suo dovere celebrare l’opera salvifica del suo sposo divino mediante una commemorazione sacra, in giorni determinati nel corso dell’anno.<br>Ogni settimana, nel giorno a cui ha dato il nome di domenica, fa memoria della risurrezione del Signore, che essa celebra anche una volta all’anno, unitamente alla sua beata passione, con la grande solennità di Pasqua.<br>Nel corso dell’anno poi, distribuisce tutto il mistero di Cristo dall’Incarnazione e dalla Natività fino all’Ascensione, al giorno di Pentecoste e all’attesa della beata speranza e del ritorno del Signore.<br>Ricordando in tal modo i misteri della redenzione, essa apre ai fedeli le ricchezze delle azioni salvifiche e dei meriti del suo Signore, le rende come presenti a tutti i tempi e permette ai fedeli di venirne a contatto e di essere ripieni della grazia della salvezza. `class: paragrafoNorm`

###### <span class="art" id="cos-sac_art103" name="cos-sac_art103">103</span>.
Nella celebrazione di questo ciclo annuale dei misteri di Cristo, la santa Chiesa venera con particolare amore la beata Maria, madre di Dio, congiunta indissolubilmente con l’opera della salvezza del Figlio suo: in Maria ammira ed esalta il frutto più eccelso della redenzione, ed in lei contempla con gioia, come in una immagine purissima, ciò che essa desidera e spera di essere nella sua interezza. `class: paragrafoNorm`

###### <span class="art" id="cos-sac_art104" name="cos-sac_art104">104</span>.
La Chiesa ha inserito nel corso dell’anno anche la memoria dei martiri e degli altri santi che, giunti alla perfezione con l’aiuto della multiforme grazia di Dio e già in possesso della salvezza eterna, in cielo cantano a Dio la lode perfetta e intercedono per noi.<br>Nel giorno natalizio dei santi infatti la Chiesa proclama il mistero pasquale realizzato in essi, che hanno sofferto con Cristo e con lui sono glorificati; propone ai fedeli i loro esempi che attraggono tutti al Padre per mezzo di Cristo; e implora per i loro meriti i benefici di Dio. `class: paragrafoNorm`

###### <span class="art" id="cos-sac_art105" name="cos-sac_art105">105</span>.
La Chiesa, infine, nei vari tempi dell’anno, secondo una disciplina tradizionale, completa la formazione dei fedeli per mezzo di pie pratiche spirituali e corporali, per mezzo dell’istruzione, della preghiera, delle opere di penitenza e di misericordia.<br>Pertanto al sacro Concilio è piaciuto stabilire quanto segue: `class: paragrafoNorm`

##### Valorizzazione della domenica

###### <span class="art" id="cos-sac_art106" name="cos-sac_art106">106</span>.
Secondo la tradizione apostolica, che ha origine dallo stesso giorno della risurrezione di Cristo, la Chiesa celebra il mistero pasquale ogni otto giorni, in quello che si chiama giustamente «giorno del Signore» o «domenica».<br>In questo giorno infatti i fedeli devono riunirsi in assemblea per ascoltare la parola di Dio e partecipare alla eucaristia e così far memoria della passione, della risurrezione e della gloria del Signore Gesù e render grazie a Dio, che li «ha rigenerati nella speranza viva per mezzo della risurrezione di Gesù Cristo dai morti» (*<span class="BibleRef">[[1Pt 1,3|1Pt 1,3]]</span>*).<br>Per questo la domenica è la festa primordiale che deve essere proposta e inculcata alla pietà dei fedeli, in modo che risulti anche giorno di gioia e di riposo dal lavoro.<br>Non le venga anteposta alcun’altra solennità che non sia di grandissima importanza, perché la domenica è il fondamento e il nucleo di tutto l’anno liturgico. `class: paragrafoNorm`

##### Riforma dell’anno liturgico

###### <span class="art" id="cos-sac_art107" name="cos-sac_art107">107</span>.
L’anno liturgico sia riveduto in modo che, conservati o restaurati gli usi e gli ordinamenti tradizionali dei tempi sacri secondo le condizioni di oggi, venga mantenuto il loro carattere originale per alimentare debitamente la pietà dei fedeli nella celebrazione dei misteri della redenzione cristiana, ma soprattutto nella celebrazione del mistero pasquale.<br>Gli adattamenti poi alle varie condizioni dei luoghi, se saranno necessari, si facciano a norma degli articoli [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art39" name="cos-sac_art39">39</span>.|39]] e [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art40" name="cos-sac_art40">40</span>.|40]]. `class: paragrafoNorm`

###### <span class="art" id="cos-sac_art108" name="cos-sac_art108">108</span>.
L’animo dei fedeli sia indirizzato prima di tutto verso le feste del Signore, nelle quali durante il corso dell’anno si celebrano i misteri della salvezza.<br>Perciò il proprio del tempo abbia il suo giusto posto sopra le feste dei santi, in modo che sia convenientemente celebrato l’intero ciclo dei misteri della salvezza. `class: paragrafoNorm`

##### La quaresima

###### <span class="art" id="cos-sac_art109" name="cos-sac_art109">109</span>.
Il duplice carattere della quaresima – il quale, soprattutto mediante il ricordo o la preparazione al battesimo e mediante la penitenza, invita i fedeli all’ascolto più frequente della parola di Dio e alla preghiera e li dispone così a celebrare il mistero pasquale –, sia posto in maggior evidenza tanto nella liturgia quanto nella catechesi liturgica.<br><br>Perciò: `class: paragrafoNorm`
`class: paragrafoNorm`
1. si utilizzino più abbondantemente gli elementi battesimali propri della liturgia quaresimale e, se opportuno, se ne riprendano anche altri dall’antica tradizione;
2. lo stesso si dica degli elementi penitenziali.<br>Quanto alla catechesi poi, si inculchi nell’animo dei fedeli, insieme con le conseguenze sociali del peccato, quell’aspetto particolare della penitenza che detesta il peccato come offesa di Dio.<br>Né si dimentichi il ruolo della Chiesa nell’azione penitenziale e si solleciti la preghiera per i peccatori.

###### <span class="art" id="cos-sac_art110" name="cos-sac_art110">110</span>.
La penitenza quaresimale non sia soltanto interna e individuale, ma anche esterna e sociale. E la pratica penitenziale sia incoraggiata e raccomandata dalle autorità, di cui all’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22]], secondo le possibilità del nostro tempo e delle diverse regioni, nonché secondo le condizioni dei fedeli.<br>Sia però religiosamente conservato il digiuno pasquale, da celebrarsi ovunque il venerdì della passione e morte del Signore, e da protrarsi, se possibile, anche al sabato santo, in modo da giungere con cuore elevato e liberato alla gioia della domenica di risurrezione. `class: paragrafoNorm`

##### Le feste dei santi

###### <span class="art" id="cos-sac_art111" name="cos-sac_art111">111</span>.
La Chiesa, secondo la sua tradizione, venera i santi e tiene in onore le loro reliquie autentiche e le loro immagini.<br>Le feste dei santi infatti proclamano le meraviglie di Cristo nei suoi servi e propongono ai fedeli opportuni esempi da imitare.<br>Perché le feste dei santi non abbiano a prevalere sulle feste che commemorano i misteri della salvezza, molte di esse siano celebrate da ciascuna Chiesa particolare, nazione o famiglia religiosa; siano invece estese a tutta la Chiesa soltanto quelle che celebrano santi di importanza veramente universale. `class: paragrafoNorm`

## CAPITOLO VI.<br>LA MUSICA SACRA

##### Dignità della musica sacra

###### <span class="art" id="cos-sac_art112" name="cos-sac_art112">112</span>.
La tradizione musicale della Chiesa costituisce un patrimonio d’inestimabile valore, che eccelle tra le altre espressioni dell’arte, specialmente per il fatto che il canto sacro, unito alle parole, è parte necessaria ed integrante della liturgia solenne.<br>Il canto sacro è stato lodato sia dalla sacra Scrittura [^cevii-cos-sac-ftn42], sia dai Padri, sia dai romani Pontefici; costoro recentemente, a cominciare da San Pio X, hanno sottolineato con insistenza il compito ministeriale della musica sacra nel culto divino.<br>Perciò la musica sacra sarà tanto più santa quanto più strettamente sarà unita all’azione liturgica, sia dando alla preghiera un’espressione più soave e favorendo l’unanimità, sia arricchendo di maggior solennità i riti sacri.<br>La Chiesa poi approva e ammette nel culto divino tutte le forme della vera arte, purché dotate delle qualità necessarie.<br>Perciò il sacro Concilio, conservando le norme e le prescrizioni della disciplina e della tradizione ecclesiastica e considerando il fine della musica sacra, che è la gloria di Dio e la santificazione dei fedeli, stabilisce quanto segue. `class: paragrafoNorm`

##### La liturgia solenne

###### <span class="art" id="cos-sac_art113" name="cos-sac_art113">113</span>.
L’azione liturgica riveste una forma più nobile quando i divini uffici sono celebrati solennemente con il canto, con i sacri ministri e la partecipazione attiva del popolo.<br>Quanto all’uso della lingua, si osservi l’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art36" name="cos-sac_art36">36</span>.|art. 36]]; per la messa l’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art54" name="cos-sac_art54">54</span>.|art. 54]]; per i sacramenti l’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art63" name="cos-sac_art63">63</span>.|art. 63]]; per l’ufficio divino l’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art101" name="cos-sac_art101">101</span>.|art. 101]]. `class: paragrafoNorm`

###### <span class="art" id="cos-sac_art114" name="cos-sac_art114">114</span>.
Si conservi e si incrementi con grande cura il patrimonio della musica sacra.<br>Si promuovano con impegno le «scholae cantorum» in specie presso le chiese cattedrali.<br>I vescovi e gli altri pastori d’anime curino diligentemente che in ogni azione sacra celebrata con il canto tutta l’assemblea dei fedeli possa partecipare attivamente, a norma degli articoli [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art28" name="cos-sac_art28">28</span>.|28]] e [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art30" name="cos-sac_art30">30</span>.|30]]. `class: paragrafoNorm`

##### Formazione musicale

###### <span class="art" id="cos-sac_art115" name="cos-sac_art115">115</span>.
Si curi molto la formazione e la pratica musicale nei seminari, nei noviziati dei religiosi e delle religiose e negli studentati, come pure negli altri istituti e scuole cattoliche.<br>Per raggiungere questa formazione si abbia cura di preparare i maestri destinati all’insegnamento della musica sacra.<br>Si raccomanda, inoltre, dove è possibile, l’erezione di istituti superiori di musica sacra.<br>Ai musicisti, ai cantori e in primo luogo ai fanciulli si dia anche una vera formazione liturgica. `class: paragrafoNorm`

##### Canto gregoriano e polifonico

###### <span class="art" id="cos-sac_art116" name="cos-sac_art116">116</span>.
La Chiesa riconosce il canto gregoriano come canto proprio della liturgia romana; perciò nelle azioni liturgiche, a parità di condizioni, gli si riservi il posto principale.<br>Gli altri generi di musica sacra, e specialmente la polifonia, non si escludono affatto dalla celebrazione dei divini uffici, purché rispondano allo spirito dell’azione liturgica, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art30" name="cos-sac_art30">30</span>.|art. 30]]. `class: paragrafoNorm`

###### <span class="art" id="cos-sac_art117" name="cos-sac_art117">117</span>.
Si conduca a termine l’edizione tipica dei libri di canto gregoriano; anzi, si prepari un’edizione più critica dei libri già editi dopo la riforma di San Pio X.<br>Conviene inoltre che si prepari un’edizione che contenga melodie più semplici, ad uso delle chiese più piccole. `class: paragrafoNorm`

##### Canti religiosi popolari

###### <span class="art" id="cos-sac_art118" name="cos-sac_art118">118</span>.
Si promuova con impegno il canto religioso popolare in modo che nei pii e sacri esercizi, come pure nelle stesse azioni liturgiche, secondo le norme stabilite dalle rubriche, possano risuonare le voci dei fedeli. `class: paragrafoNorm`

##### La musica sacra nelle missioni

###### <span class="art" id="cos-sac_art119" name="cos-sac_art119">119</span>.
In alcune regioni, specialmente nelle missioni, si trovano popoli con una propria tradizione musicale, la quale ha grande importanza nella loro vita religiosa e sociale.<br>A questa musica si dia il dovuto riconoscimento e il posto conveniente tanto nell’educazione del senso religioso di quei popoli, quanto nell’adattare il culto alla loro indole, a norma degli articoli [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art39" name="cos-sac_art39">39</span>.|39]] e [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art40" name="cos-sac_art40">40</span>.|40]].<br>Perciò, nella formazione musicale dei missionari si procuri diligentemente che, per quanto è possibile, essi siano in grado di promuovere la musica tradizionale di quei popoli, tanto nelle scuole, quanto nelle azioni sacre. `class: paragrafoNorm`

##### L’organo e gli strumenti musicali

###### <span class="art" id="cos-sac_art120" name="cos-sac_art120">120</span>.
Nella Chiesa latina si abbia in grande onore l’organo a canne, strumento musicale tradizionale, il cui suono è in grado di aggiungere un notevole splendore alle cerimonie della Chiesa, e di elevare potentemente gli animi a Dio e alle cose celesti.<br>Altri strumenti, poi, si possono ammettere nel culto divino, a giudizio e con il consenso della competente autorità ecclesiastica territoriale, a norma degli articoli [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22 - 2]], [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art37" name="cos-sac_art37">37</span>.|37]] e [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art40" name="cos-sac_art40">40</span>.|40]], purché siano adatti all’uso sacro o vi si possano adattare, convengano alla dignità del tempio e favoriscano veramente l’edificazione dei fedeli. `class: paragrafoNorm`

##### Missione dei compositori

###### <span class="art" id="cos-sac_art121" name="cos-sac_art121">121</span>.
I musicisti animati da spirito cristiano comprendano di essere chiamati a coltivare la musica sacra e ad accrescere il suo patrimonio.<br>Compongano melodie che abbiano le caratteristiche della vera musica sacra; che possano essere cantate non solo dalle maggiori «scholae cantorum», ma che convengano anche alle «scholae» minori, e che favoriscano la partecipazione attiva di tutta l’assemblea dei fedeli.<br>I testi destinati al canto sacro siano conformi alla dottrina cattolica, anzi siano presi di preferenza dalla sacra Scrittura e dalle fonti liturgiche. `class: paragrafoNorm`

## CAPITOLO VII.<br>L’ARTE SACRA E LA SACRA SUPPELLETTILE

##### Dignità dell’arte sacra

###### <span class="art" id="cos-sac_art122" name="cos-sac_art122">122</span>.
Fra le più nobili attività dell’ingegno umano sono annoverate, a pieno diritto, le belle arti, soprattutto l’arte religiosa e il suo vertice, l’arte sacra.<br>Esse, per loro natura, hanno relazione con l’infinita bellezza divina che deve essere in qualche modo espressa dalle opere dell’uomo, e sono tanto più orientate a Dio e all’incremento della sua lode e della sua gloria, in quanto nessun altro fine è stato loro assegnato se non quello di contribuire il più efficacemente possibile, con le loro opere, a indirizzare religiosamente le menti degli uomini a Dio.<br>Per tali motivi la santa madre Chiesa ha sempre favorito le belle arti, ed ha sempre ricercato il loro nobile servizio, specialmente per far sì che le cose appartenenti al culto sacro splendessero veramente per dignità, decoro e bellezza, per significare e simbolizzare le realtà soprannaturali; ed essa stessa ha formato degli artisti.<br>A riguardo, anzi di tali arti, la Chiesa si è sempre ritenuta a buon diritto come arbitra, scegliendo tra le opere degli artisti quelle che rispondevano alla fede, alla pietà e alle norme religiosamente tramandate e che risultavano adatte all’uso sacro.<br>Con speciale sollecitudine la Chiesa si è preoccupata che la sacra suppellettile servisse con la sua dignità e bellezza al decoro del culto, ammettendo nella materia, nella forma e nell’ornamento quei cambiamenti che il progresso della tecnica ha introdotto nel corso dei secoli.<br>I Padri conciliari hanno perciò deciso di stabilire su questo argomento quanto segue. `class: paragrafoNorm`

##### Lo stile artistico

###### <span class="art" id="cos-sac_art123" name="cos-sac_art123">123</span>.
La Chiesa non ha mai avuto come proprio un particolare stile artistico, ma, secondo l’indole e le condizioni dei popoli e le esigenze dei vari riti, ha ammesso le forme artistiche di ogni epoca, creando così, nel corso dei secoli, un tesoro artistico da conservarsi con ogni cura.<br>Anche l’arte del nostro tempo e di tutti i popoli e paesi abbia nella Chiesa libertà di espressione, purché serva con la dovuta riverenza e il dovuto onore alle esigenze degli edifici sacri e dei sacri riti.<br>In tal modo essa potrà aggiungere la propria voce al mirabile concento di gloria che uomini eccelsi innalzarono nei secoli passati alla fede cattolica. `class: paragrafoNorm`

###### <span class="art" id="cos-sac_art124" name="cos-sac_art124">124</span>.
Nel promuovere e favorire una autentica arte sacra, gli ordinari procurino di ricercare piuttosto una nobile bellezza che una mera sontuosità.<br>E ciò valga anche per le vesti e gli ornamenti sacri.<br>I vescovi abbiano ogni cura di allontanare dalla casa di Dio e dagli altri luoghi sacri quelle opere d’arte, che sono contrarie alla fede, ai costumi e alla pietà cristiana; che offendono il genuino senso religioso, o perché depravate nelle forme, o perché insufficienti, mediocri o false nell’espressione artistica.<br>Nella costruzione poi degli edifici sacri ci si preoccupi diligentemente della loro idoneità a consentire lo svolgimento delle azioni liturgiche e la partecipazione attiva dei fedeli. `class: paragrafoNorm`

##### Le immagini sacre

###### <span class="art" id="cos-sac_art125" name="cos-sac_art125">125</span>.
Si mantenga l’uso di esporre nelle chiese le immagini sacre alla venerazione dei fedeli.<br>Tuttavia si espongano in numero limitato e secondo una giusta disposizione, affinché non attirino su di sé in maniera esagerata l’ammirazione del popolo cristiano e non favoriscano una devozione sregolata. `class: paragrafoNorm`

###### <span class="art" id="cos-sac_art126" name="cos-sac_art126">126</span>.
Quando si tratta di dare un giudizio sulle opere d’arte, gli ordinari del luogo sentano il parere della commissione di arte sacra e, se è il caso, di altre persone particolarmente competenti, come pure delle commissioni di cui agli articoli [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art44" name="cos-sac_art44">44</span>.|44]], [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art45" name="cos-sac_art45">45</span>.|45]], [[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art46" name="cos-sac_art46">46</span>.|46]].<br>Gli ordinari vigilino in maniera speciale a che la sacra suppellettile o le opere preziose, che sono ornamento della casa di Dio, non vengano alienate o disperse. `class: paragrafoNorm`

##### Formazione degli artisti

###### <span class="art" id="cos-sac_art127" name="cos-sac_art127">127</span>.
I vescovi, o direttamente o per mezzo di sacerdoti idonei che conoscono e amano l’arte, si prendano cura degli artisti, allo scopo di formarli allo spirito dell’arte sacra e della sacra liturgia.<br><br>Si raccomanda inoltre di istituire scuole o accademie di arte sacra per la formazione degli artisti, dove ciò sembrerà opportuno.<br>Tutti gli artisti, poi, che guidati dal loro talento intendono glorificare Dio nella santa Chiesa, ricordino sempre che la loro attività è in certo modo una sacra imitazione di Dio creatore e che le loro opere sono destinate al culto cattolico, alla edificazione, alla pietà e alla formazione religiosa dei fedeli. `class: paragrafoNorm`

##### La legislazione sull’arte sacra

###### <span class="art" id="cos-sac_art128" name="cos-sac_art128">128</span>.
Si rivedano quanto prima, insieme ai libri liturgici, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art25" name="cos-sac_art25">25</span>.|art. 25]], i canoni e le disposizioni ecclesiastiche che riguardano il complesso delle cose esterne attinenti al culto sacro, e specialmente quanto riguarda la costruzione degna e appropriata degli edifici sacri, la forma e la erezione degli altari, la nobiltà, la disposizione e la sicurezza del tabernacolo eucaristico, la funzionalità e la dignità del battistero, la conveniente disposizione delle sacre immagini, della decorazione e dell’ornamento.<br>Quelle norme che risultassero meno rispondenti alla riforma della liturgia siano corrette o abolite; quelle invece che risultassero favorevoli siano mantenute o introdotte.<br>A tale riguardo, soprattutto per quanto si riferisce alla materia e alla forma della sacra suppellettile e degli indumenti sacri, si concede facoltà alle conferenze episcopali delle varie regioni di fare gli adattamenti richiesti dalle necessità e dalle usanze locali, a norma dell’[[Documenti vari/Documenti del Concilio Ecumenico Vaticano II/cevii-cos-sac#<span class="art" id="cos-sac_art22" name="cos-sac_art22">22</span>.|art. 22]] della presente costituzione. `class: paragrafoNorm`

##### Formazione artistica del clero

###### <span class="art" id="cos-sac_art129" name="cos-sac_art129">129</span>.
I chierici, durante il corso filosofico e teologico, siano istruiti anche sulla storia e sullo sviluppo dell’arte sacra, come pure sui sani principi su cui devono fondarsi le opere dell’arte sacra, in modo che siano in grado di stimare e conservare i venerabili monumenti della Chiesa e di offrire consigli appropriati agli artisti nella realizzazione delle loro opere. `class: paragrafoNorm`

##### Le insegne pontificali

###### <span class="art" id="cos-sac_art130" name="cos-sac_art130">130</span>.
È conveniente che l’uso delle insegne pontificali sia riservato a quelle persone ecclesiastiche che sono insignite del carattere episcopale o che hanno una speciale giurisdizione. `class: paragrafoNorm`

## APPENDICE<br>DICHIARAZIONE DEL CONCILIO VATICANO II<br>CIRCA LA RIFORMA DEL CALENDARIO

Il sacro [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], tenendo nel debito conto il desiderio di molti di veder assegnata la festa di Pasqua ad una determinata domenica e di adottare un calendario fisso, dopo aver preso accuratamente in esame le conseguenze che possono derivare dalla introduzione di un nuovo calendario, dichiara quanto segue: `class: paragrafoNorm`
`class: paragrafoNorm`
- Il sacro Concilio non ha nulla in contrario a che la festa di Pasqua venga assegnata ad una determinata domenica nel calendario gregoriano, purché vi sia l’assenso di coloro che ne sono interessati, soprattutto i fratelli separati dalla comunione con la Sede apostolica.
- Parimenti il sacro Concilio dichiara di non opporsi alle iniziative che tendono ad introdurre nella società civile un calendario perpetuo.<br>Però, tra i vari sistemi allo studio per fissare un calendario perpetuo e introdurlo nella società civile, la Chiesa si oppone a quelli soltanto che non conservano e tutelano la settimana di sette giorni con la domenica, senza aggiunta di giorni fuori della settimana, in modo che la successione delle settimane resti intatta, a meno che intervengano gravissime ragioni sulle quali dovrà pronunziarsi la Sede apostolica.


4 dicembre 1963 `class: dataLuogo`

***

Copyright © Dicastero per la Comunicazione - Libreria Editrice Vaticana. `class: dirittiAut`

***

NOTE:

[^cevii-cos-sac-ftn1]: Messale romano, orazione sopra le offerte della domenica IX dopo Pentecoste [nel Messale di [[Scheda 262° papa - Paolo VI|Paolo VI]], domenica II del Tempo ordinario].

[^cevii-cos-sac-ftn2]: Cfr. *<span class="BibleRef">[[Eb 13,14|Eb 13,14]]</span>*

[^cevii-cos-sac-ftn3]: Cfr. *<span class="BibleRef">[[Ef 2,21-22|Ef 2,21-22]]</span>*.

[^cevii-cos-sac-ftn4]: Cfr. *<span class="BibleRef">[[Ef 4,13|Ef 4,13]]</span>*.

[^cevii-cos-sac-ftn5]: Cfr. *<span class="BibleRef">[[Is 11,12|Is 11,12]]</span>*.

[^cevii-cos-sac-ftn6]: Cfr. *<span class="BibleRef">[[Gv 11,52|Gv 11,52]]</span>*.

[^cevii-cos-sac-ftn7]: Cfr. *<span class="BibleRef">[[Gv 10,16|Gv 10,16]]</span>*.

[^cevii-cos-sac-ftn8]: Cfr. *<span class="BibleRef">[[Is 61,1|Is 61,1]]</span>*; *<span class="BibleRef">[[Lc 4,18|Lc 4,18]]</span>*.

[^cevii-cos-sac-ftn9]: Sant’Ignazio d’Antiochia, Ad Eph. 7, 2; ed. F. X. Funk, Patres Apostolici I, Tubingae 1901, p. 218.

[^cevii-cos-sac-ftn10]: Cfr. *<span class="BibleRef">[[1Tm 2,5|1Tm 2,5]]</span>*.

[^cevii-cos-sac-ftn11]: Sacramentarium Veronense (Leonianum), ed. C. Mohlberg, Romae 1956, n. 1265, p. 162.

[^cevii-cos-sac-ftn12]: Cfr. Messale romano, Prefazio pasquale [I].

[^cevii-cos-sac-ftn13]: Cfr. Sant’Agostino, Enarr. in Ps. 138, 2; Corpus Christianorum, 40, Turnholti 1956, p. 1991, e l’orazione dopo la seconda lettura del Sabato santo, nel Messale romano, prima della riforma della Settimana santa [nel Messale di [[Scheda 262° papa - Paolo VI|Paolo VI]], Orazione sopra le offerte della Messa Pro Ecclesia, B; ediz. italiana, Per la Chiesa universale, 2].

[^cevii-cos-sac-ftn14]: Cfr. *<span class="BibleRef">[[Mc 16,15|Mc 16,15]]</span>*.

[^cevii-cos-sac-ftn15]: Cfr. *<span class="BibleRef">[[At 26,18|At 26,18]]</span>*.

[^cevii-cos-sac-ftn16]: Cfr. *<span class="BibleRef">[[Rm 6,4|Rm 6,4]]</span>*; *<span class="BibleRef">[[Ef 2,6|Ef 2,6]]</span>*; *<span class="BibleRef">[[Col 3,1|Col 3,1]]</span>*; *<span class="BibleRef">[[2Tm 2,11|2Tm 2,11]]</span>*.

[^cevii-cos-sac-ftn17]: Cfr. *<span class="BibleRef">[[Gv 4,23|Gv 4,23]]</span>*.

[^cevii-cos-sac-ftn18]: Cfr. *<span class="BibleRef">[[1Cor 11,26|1Cor 11,26]]</span>*.

[^cevii-cos-sac-ftn19]: Concilio di Trento, Sess. XIII, 11 ottobre 1551, Decreto De Ss. Eucharist., c. 5: Concilium Tridentinum, Diariorum, Actorum, Epistolarum, Tractatuum nova collectio, ed. Soc. Goerresianae, t. VII, Actorum, pars IV, Friburgi Brisgoviae 1961, p. 202 [Dz 1644; Collantes 9.142].

[^cevii-cos-sac-ftn20]: Concilio di Trento, Sess. XXII, 17 settembre 1562, Dottr. De ss. Missae sacrif., c. 2: ed. cit., t. VIII, Actorum pars V, Friburgi Brisgoviae 1919, p. 960 [Dz 1743; Collantes 9.175].

[^cevii-cos-sac-ftn21]: Cfr. Sant’Agostino, In Ioannis Evangelium Tractatus VI, cap. I, n. 7: PL 35, 1428.

[^cevii-cos-sac-ftn22]: Cfr. *<span class="BibleRef">[[Ap 21,2|Ap 21,2]]</span>*; *<span class="BibleRef">[[Col 3,1|Col 3,1]]</span>*; *<span class="BibleRef">[[Eb 8,2|Eb 8,2]]</span>*.

[^cevii-cos-sac-ftn23]: Cfr. *<span class="BibleRef">[[Fil 3,20|Fil 3,20]]</span>*; *<span class="BibleRef">[[Col 3,4|Col 3,4]]</span>*.

[^cevii-cos-sac-ftn24]: Cfr. *<span class="BibleRef">[[Gv 17,3|Gv 17,3]]</span>*; *<span class="BibleRef">[[Lc 24,47|Lc 24,47]]</span>*; *<span class="BibleRef">[[At 2,38|At 2,38]]</span>*.

[^cevii-cos-sac-ftn25]: Cfr. *<span class="BibleRef">[[Mt 28,20|Mt 28,20]]</span>*.

[^cevii-cos-sac-ftn26]: Messale romano, orazione dopo la Comunione della Veglia Pasquale e della domenica della Risurrezione [nel Messale di [[Scheda 262° papa - Paolo VI|Paolo VI]] solo nella Veglia].

[^cevii-cos-sac-ftn27]: Messale romano, colletta del martedì nell’ottava di Pasqua [nel Messale di [[Scheda 262° papa - Paolo VI|Paolo VI]] il giorno prima].

[^cevii-cos-sac-ftn28]: Cfr. *<span class="BibleRef">[[2Cor 6,1|2Cor 6,1]]</span>*.

[^cevii-cos-sac-ftn29]: Cfr. *<span class="BibleRef">[[Mt 6,6|Mt 6,6]]</span>*.

[^cevii-cos-sac-ftn30]: Cfr. *<span class="BibleRef">[[1Ts 5,17|1Ts 5,17]]</span>*.

[^cevii-cos-sac-ftn31]: Cfr. *<span class="BibleRef">[[2Cor 4,10-11|2Cor 4,10-11]]</span>*.

[^cevii-cos-sac-ftn32]: Messale romano, orazione sulle offerte del lunedì nell’ottava di Pentecoste [nel Messale di [[Scheda 262° papa - Paolo VI|Paolo VI]], sabato della II e VI settimana di Pasqua].

[^cevii-cos-sac-ftn33]: San Cipriano, De cath. eccl. unitate, 7: ed. G. Hartel, in CSEL, t. III, I, Vindobonae 1868, pp. 215-216. Cfr. Ep. 66, n. 8, 3; ed. cit. t. III, 2, Vindobonae 1871, pp. 732-733.

[^cevii-cos-sac-ftn34]: Cfr. Concilio di Trento, Sess. XXII, 17 settembre 1562, Dottr. De ss. Missae sacrif., c. 8, ed. cit. [nota 19], t. VIII, p. 961 [Dz 1749; Collantes 9.181].

[^cevii-cos-sac-ftn35]: Cfr. Sant’Ignazio d’Antiochia, Ad Magn. 7; Ad Phil. 4; Ad Smyrn. 8: ed F. X. Funk, cit., [nota 9], I, pp. 236, 266, 281.

[^cevii-cos-sac-ftn36]: Cfr. Sant’Agostino, In Ioannis Evangelium Tractatus XXVI, cap. VI, n. 13: PL 35, 1613.

[^cevii-cos-sac-ftn37]: Breviario romano, Festa del Ss. Corpo di Cristo, antifona al Magnificat dei II Vespri.

[^cevii-cos-sac-ftn38]: Cfr. San Cirillo d’Alessandria, Commentarium in Ioannis Evangelium, lib. XI, capp. XI-XII: PG 74, 557-565, specialmente 564-565.

[^cevii-cos-sac-ftn39]: Cfr. *<span class="BibleRef">[[1Tm 2,1-2|1Tm 2,1-2]]</span>*.

[^cevii-cos-sac-ftn40]: Sess. XXI, 16 luglio 1562, Doctrina de communione sub utraque specie et parvulorum, capp. 1-3, cann. 1-3: Concilium Tridentinum, ed. cit. [nota 19], t. VIII, pp. 698-699) [Dz 1726-29, 1731-33; Collantes 9.161-64, 9.166-68].

[^cevii-cos-sac-ftn41]: Concilio di Trento, Sess. XXIV, Decreto De reformatione, cap. I: ed. cit. [nota 19], t. IX, Actorum pars VI, Friburgi Brisgoviae 1924, p. 969. Cfr. Rituale romanum, tit. VIII, c. II, n. 6 [cfr. Sacramento del matrimonio, nn. 14-20].

[^cevii-cos-sac-ftn42]: Cfr. *<span class="BibleRef">[[Ef 5,19|Ef 5,19]]</span>*; *<span class="BibleRef">[[Col 3,16|Col 3,16]]</span>*.
