---
cssclasses: docVat
autore-doc:
  - "[[Scheda 262° papa - Paolo VI|Paolo VI]]"
  - "[[Concilio Ecumenico Vaticano II|Concilio Ecumenico Vaticano II]]"
tipo-doc: "[[Decreti|Decreto]]"
titolo-doc: Orientalium ecclesiarium
giorno-doc: 21
mese-doc: 11
anno-doc: 1964
data-doc: 1964-11-21
lingua-doc: Italiano
lingua-orig: Latino
status: false
tags: [Decreto, Paolo_VI, Concilio_Ecumenico_Vaticano_II, Orientalium_ecclesiarium]
licenza-doc: Copyright © Dicastero per la Comunicazione - Libreria Editrice Vaticana
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-documento: "[Link al documento sul sito del Vaticano](https://www.vatican.va/archive/hist_councils/ii_vatican_council/documents/vat-ii_decree_19641121_orientalium-ecclesiarum_it.html)"
creato: 2025/06/20 07:21:40
modificato: 2025/09/25 12:18:41
---

***

Paolo Vescovo `class: tipoAut`

Servo dei servi di Dio `class: tipoAut`

Unitamente ai Padri del Sacro Concilio `class: tipoAut`

A perpetua memoria `class: tipoAut`

Decreto<br>sulle Chiese Cattoliche Orientali `class: tipoDoc`

# Orientalium ecclesiarium

### PROEMIO

###### <span class="art" id="dec-ore_art1" name="dec-ore_art1">1</span>.
La Chiesa cattolica ha in grande stima le istituzioni, i riti liturgici, le tradizioni ecclesiastiche e la disciplina della vita ecclesiastica della Chiese orientali.<br>Si tratta infatti di Chiese illustri e venerande per antichità, in cui risplende la tradizione apostolica tramandata dai Padri [^cevii-dec-ore-ftn1], che costituisce parte del patrimonio divinamente rivelato e indiviso della Chiesa universale.<br>Perciò questo santo ed ecumenico Concilio, preso da sollecitudine per le Chiese orientali, che di questa tradizione sono testimoni viventi, e desiderando che esse fioriscano e assolvano con nuovo vigore apostolico la missione loro affidata, oltre a quanto riguarda tutta la Chiesa ha deciso di stabilire alcuni punti principali, lasciando gli altri alla cura dei sinodi orientali e della Sede apostolica. `class: paragrafoNorm`

### CHIESE PARTICOLARI O RITI

#### Varietà di riti e unità

###### <span class="art" id="dec-ore_art2" name="dec-ore_art2">2</span>.
La Chiesa santa e cattolica, che è il corpo mistico di Cristo, si compone di fedeli che sono organicamente uniti nello Spirito Santo da una stessa fede, dagli stessi sacramenti e da uno stesso governo, e che unendosi in varie comunità stabili, congiunti dalla gerarchia, costituiscono le Chiese particolari o riti.<br>Tra loro vige una mirabile comunione, di modo che la varietà non solo non nuoce alla unità della Chiesa, ma anzi la manifesta.<br>È infatti intenzione della Chiesa cattolica che rimangano salve e integre le tradizioni di ogni Chiesa o rito particolare; parimenti essa vuole adattare il suo tenore di vita alle varie necessità dei tempi e dei luoghi [^cevii-dec-ore-ftn2]. `class: paragrafoNorm`

#### I riti godono di uguale dignità

###### <span class="art" id="dec-ore_art3" name="dec-ore_art3">3</span>.
Queste Chiese particolari, sia dell’Oriente che dell’Occidente, sebbene siano in parte tra loro differenti in ragione dei cosiddetti riti – cioè per liturgia, per disciplina ecclesiastica e patrimonio spirituale – tuttavia sono allo stesso modo affidate al governo pastorale del romano Pontefice, il quale per volontà divina succede al beato Pietro nel primato sulla Chiesa universale.<br>Esse quindi godono di pari dignità, cosicché nessuna di loro prevale sulle altre per ragioni di rito; fruiscono degli stessi diritti e sono tenute agli stessi obblighi, anche per quanto riguarda la predicazione del Vangelo in tutto il mondo (cfr. *<span class="BibleRef">[[Mc 16,15|Mc 16,15]]</span>*), sotto la direzione del romano Pontefice. `class: paragrafoNorm`

#### Si studino i vari riti

###### <span class="art" id="dec-ore_art4" name="dec-ore_art4">4</span>.
Si provveda perciò in tutto il mondo a tutelare e incrementare tutte le Chiese particolari e a questo scopo si erigano parrocchie e una propria gerarchia, dove lo richieda il bene spirituale dei fedeli.<br>Le gerarchie poi delle varie Chiese particolari che hanno giurisdizione sullo stesso territorio, procurino, col mutuo scambio di consigli e in periodici incontri, di promuovere l’unità di azione e di unire le loro forze per aiutare le opere comuni, onde far progredire più speditamente il bene della religione e più efficacemente tutelare la disciplina del clero [^cevii-dec-ore-ftn3].<br>Tutti i chierici e i candidati agli ordini sacri siano bene istruiti sui riti e specialmente circa le norme pratiche in materie inter-rituali; anzi, nelle spiegazioni catechetiche vengano istruiti anche i laici sui riti e le loro norme.<br>Infine, tutti e singoli i cattolici e i battezzati di qualsiasi Chiesa o comunità acattolica che vengano alla pienezza della comunione cattolica, mantengano dovunque il loro proprio rito, lo onorino e, in quanto è possibile, lo osservino [^cevii-dec-ore-ftn4], salvo il diritto in casi particolari di persone, comunità o regioni, di far ricorso alla Sede apostolica; questa, quale suprema arbitra delle relazioni inter-ecclesiali, provvederà essa stessa alle necessità secondo lo spirito ecumenico, o farà provvedere da altre autorità, dando opportune norme, decreti o rescritti. `class: paragrafoNorm`

### PATRIMONIO SPIRITUALE DELLE CHIESE ORIENTALI<br>CHE DEV’ESSERE CONSERVATO

#### Benemerenze delle Chiese orientali

###### <span class="art" id="dec-ore_art5" name="dec-ore_art5">5</span>.
La storia, le tradizioni e molte istituzioni ecclesiastiche chiaramente dimostrano quanto le Chiese orientali si siano rese benemerite verso tutta la Chiesa.<br>Per questo il santo Concilio non solo circonda di doverosa stima e di giusta lode questo loro patrimonio ecclesiastico e spirituale, ma lo considera fermamente quale patrimonio di tutta la Chiesa [^cevii-dec-ore-ftn5].<br>Dichiara quindi solennemente che le Chiese d’Oriente come quelle di Occidente, hanno il diritto e il dovere di reggersi secondo le proprie discipline particolari, poiché si raccomandano per veneranda antichità, si accordano meglio con i costumi dei loro fedeli e sono più adatte a provvedere al bene delle loro anime. `class: paragrafoNorm`

#### Non si introducano mutamenti arbitrari nei riti

###### <span class="art" id="dec-ore_art6" name="dec-ore_art6">6</span>.
Tutti gli orientali sappiano con tutta certezza che possono sempre e devono conservare i loro legittimi riti e la loro disciplina, e che non si devono introdurre mutazioni, se non per ragione del proprio organico progresso.<br>Pertanto, tutte queste cose devono essere con somma fedeltà osservate dagli stessi orientali, i quali devono acquistarne una conoscenza sempre più profonda e una pratica più perfetta; qualora, per circostanze di tempo o di persone, fossero indebitamente venuti meno ad esse, procurino di ritornare alle avite tradizioni.<br>Quelli che per ragione o di ufficio o di ministero apostolico hanno frequente relazione con le Chiese orientali o con i loro fedeli, secondo l’importanza dell’ufficio che occupano siano accuratamente istruiti nella conoscenza e nella pratica dei riti, della disciplina, della dottrina, della storia e delle caratteristiche degli orientali [^cevii-dec-ore-ftn6], Si raccomanda inoltre caldamente agli istituti religiosi e alla associazioni di rito latino che prestano la loro opera nelle regioni orientali o tra i fedeli orientali, che per una maggiore efficacia dell’apostolato, fondino, per quanto possibile, case o anche province di rito orientale [^cevii-dec-ore-ftn7]. `class: paragrafoNorm`

### I PATRIARCHI ORIENTALI

#### I patriarchi orientali

###### <span class="art" id="dec-ore_art7" name="dec-ore_art7">7</span>.
Da tempi antichissimi vige nella Chiesa l’istituzione patriarcale, già riconosciuta dai primi Concili ecumenici [^cevii-dec-ore-ftn8].<br>Col nome di patriarca orientale si intende un vescovo, cui compete la giurisdizione su tutti i vescovi, compresi i metropoliti, il clero e i fedeli del proprio territorio o rito, a norma del diritto e salvo restando il primato del romano Pontefice [^cevii-dec-ore-ftn9].<br>Dovunque si costituisca un gerarca di qualche rito fuori dei confini del territorio patriarcale, a norma del diritto rimane aggregato alla gerarchia del patriarcato dello stesso rito. `class: paragrafoNorm`

###### <span class="art" id="dec-ore_art8" name="dec-ore_art8">8</span>.
Sebbene alcuni patriarchi delle Chiese orientali siano cronologicamente posteriori ad altri, tuttavia sono tutti uguali quanto alla dignità patriarcale, salva restando tra loro la precedenza di onore legittimamente stabilita [^cevii-dec-ore-ftn10]. `class: paragrafoNorm`

#### Onore e privilegi dei patriarchi orientali

###### <span class="art" id="dec-ore_art9" name="dec-ore_art9">9</span>.
Secondo un’antichissima tradizione della Chiesa, ai patriarchi delle Chiese orientali è riservato uno speciale onore, dato che ognuno presiede al suo patriarcato come padre e capo.<br>Perciò questo santo Concilio stabilisce che siano ripristinati i loro diritti e privilegi, secondo le antiche tradizioni di ogni Chiesa e i decreti dei Concili ecumenici [^cevii-dec-ore-ftn11].<br><br>Questi diritti e privilegi sono quelli vigenti al tempo dell’unione dell’Oriente e dell’Occidente, quantunque debbano essere alquanto adattati alle odierne condizioni.<br><br>I patriarchi coi loro sinodi costituiscono la superiore istanza per qualsiasi problema del patriarcato, non escluso il diritto di costituire nuove eparchie e di nominare vescovi del loro rito entro i confini del territorio patriarcale, salvo restando l’inalienabile diritto del romano Pontefice di intervenire nei singoli casi. `class: paragrafoNorm`

#### Fondazione di nuovi patriarcati

###### <span class="art" id="dec-ore_art10" name="dec-ore_art10">10</span>.
Quanto si è detto dei patriarchi vale anche, a norma del diritto, degli arcivescovi maggiori che presiedono a tutta una Chiesa particolare o rito [^cevii-dec-ore-ftn12]. `class: paragrafoNorm`

###### <span class="art" id="dec-ore_art11" name="dec-ore_art11">11</span>.
Siccome l’istituzione patriarcale nelle Chiese orientali è una forma tradizionale di governo, il santo ed ecumenico Concilio desidera che, dove sia necessario, si erigano nuovi patriarcati, la cui fondazione è riservata al Concilio ecumenico o al romano Pontefice [^cevii-dec-ore-ftn13]. `class: paragrafoNorm`

### DISCIPLINA DEI SACRAMENTI

#### Ristabilire l’antica disciplina dei sacramenti

###### <span class="art" id="dec-ore_art12" name="dec-ore_art12">12</span>.
Il santo Concilio ecumenico conferma e loda e, se occorre, desidera che venga ristabilita l’antica disciplina dei sacramenti vigente presso le Chiese orientali, e così pure la prassi spettante la loro celebrazione e amministrazione. `class: paragrafoNorm`

#### La cresima

###### <span class="art" id="dec-ore_art13" name="dec-ore_art13">13</span>.
La disciplina circa il ministro della sacra cresima, vigente fino dai più antichi tempi presso gli orientali, sia pienamente ristabilita.<br>Perciò i sacerdoti possono conferire questo sacramento col crisma benedetto dal patriarca o dal vescovo [^cevii-dec-ore-ftn14]. `class: paragrafoNorm`

###### <span class="art" id="dec-ore_art14" name="dec-ore_art14">14</span>.
Tutti i sacerdoti orientali possono validamente conferire questo sacramento, sia insieme col battesimo sia separatamente, a tutti i fedeli di qualsiasi rito, non escluso il latino, osservando, per la liceità, le prescrizioni del diritto sia comune sia particolare [^cevii-dec-ore-ftn15].<br>Anche i sacerdoti di rito latino, secondo le facoltà che godono circa l’amministrazione di questo sacramento, possono amministrarlo pure ai fedeli delle Chiese orientali, senza pregiudizio al rito, osservando per la liceità le prescrizioni del diritto sia comune che particolare [^cevii-dec-ore-ftn16]. `class: paragrafoNorm`

#### La liturgia domenicale

###### <span class="art" id="dec-ore_art15" name="dec-ore_art15">15</span>.
I fedeli sono tenuti la domenica e le feste a intervenire alla divina liturgia o, secondo le prescrizioni o consuetudini del proprio rito, alla celebrazione delle lodi divine [^cevii-dec-ore-ftn17].<br>Perché più facilmente possano adempiere quest’obbligo, si stabilisce che il tempo utile per soddisfarlo decorra dai vespri della vigilia fino alla fine delle domenica o giorno festivo [^cevii-dec-ore-ftn18].<br>Si raccomanda caldamente ai fedeli, che in questi giorni, anzi con più frequenza e anche quotidianamente, ricevano la santa eucaristica [^cevii-dec-ore-ftn19]. `class: paragrafoNorm`

#### La confessione

###### <span class="art" id="dec-ore_art16" name="dec-ore_art16">16</span>.
Per la costante mescolanza di fedeli di diverse Chiese particolari nella medesima regione o territorio orientale, la facoltà dei sacerdoti di qualsiasi rito di ricevere le confessioni, concessa legittimamente e senza alcuna restrizione dai propri sacri pastori, si estende a tutto il territorio del concedente anche a tutti i luoghi e fedeli di qualsiasi rito nello stesso territorio, a meno che il pastore del luogo l’abbia espressamente negata per i luoghi del suo rito [^cevii-dec-ore-ftn20]. `class: paragrafoNorm`

#### L’ordine sacro

###### <span class="art" id="dec-ore_art17" name="dec-ore_art17">17</span>.
Perché nelle Chiese orientali abbia nuovamente ad aver vigore l’antica disciplina del sacramento dell’ordine, questo santo Concilio caldamente desidera che sia ristabilita, dove sia caduta in disuso, l’istituzione del diaconato permanente [^cevii-dec-ore-ftn21].<br>Quanto poi al suddiaconato e gli ordini inferiori e i loro diritti e doveri, provveda l’autorità legislativa di ciascuna Chiesa particolare [^cevii-dec-ore-ftn22]. `class: paragrafoNorm`

#### I matrimoni misti

###### <span class="art" id="dec-ore_art18" name="dec-ore_art18">18</span>.
Quando i cattolici orientali contraggono matrimonio con acattolici orientali battezzati, il santo Concilio, per prevenire i matrimoni invalidi e nell’interesse della stabilità del matrimonio e della pace domestica, stabilisce che per questi matrimoni la forma canonica della celebrazione è obbligatoria soltanto per la liceità.<br>Per la validità basta la presenza del sacro ministro, salvi restando gli altri punti da osservarsi secondo il diritto [^cevii-dec-ore-ftn23]. `class: paragrafoNorm`

### IL CULTO DIVINO

#### I giorni festivi

###### <span class="art" id="dec-ore_art19" name="dec-ore_art19">19</span>.
D’ora in poi spetta al solo Concilio ecumenico o alla santa Sede stabilire, trasferire o sopprimere giorni festivi comuni a tutte le Chiese orientali.<br>Invece lo stabilire, trasferire o sopprimere feste per singole Chiese particolari compete, oltre che alla Sede apostolica, a sinodi patriarcali o arcivescovili, avuto tuttavia il debito riguardo di tutta la regione e delle altre Chiese particolari [^cevii-dec-ore-ftn24]. `class: paragrafoNorm`

#### La Pasqua

###### <span class="art" id="dec-ore_art20" name="dec-ore_art20">20</span>.
Fino a che tra tutti i cristiani non si sarà giunti al desiderato accordo circa la fissazione di un unico giorno per la comune celebrazione della festa di Pasqua, nel frattempo, per promuovere l’unità fra i cristiani che vivono nella stessa regione o nazione, è data facoltà ai patriarchi o alle supreme autorità ecclesiastiche del luogo di accordarsi, con unanime consenso e sentiti i pareri degli interessati, per celebrare la festa di Pasqua nella stessa domenica [^cevii-dec-ore-ftn25]. `class: paragrafoNorm`

#### Le tempora

###### <span class="art" id="dec-ore_art21" name="dec-ore_art21">21</span>.
Tutti i fedeli che si trovano fuori della regione o territorio del proprio rito, quanto alla legge delle sacre tempora possono pienamente conformarsi alla disciplina vigente nel luogo della loro permanenza.<br>Nelle famiglie di rito misto si può osservare questa legge secondo uno stesso rito [^cevii-dec-ore-ftn26]. `class: paragrafoNorm`

#### Le laudi divine

###### <span class="art" id="dec-ore_art22" name="dec-ore_art22">22</span>.
Il clero e i religiosi orientali celebrino secondo le prescrizioni e tradizioni della propria disciplina le laudi divine, che fino dall’antica età furono in grande onore presso tutte le Chiese orientali [^cevii-dec-ore-ftn27].<br>Ed anche i fedeli, seguendo l’esempio dei propri padri, per quanto possono, attendano devotamente alle laudi divine. `class: paragrafoNorm`

#### La lingua liturgica

###### <span class="art" id="dec-ore_art23" name="dec-ore_art23">23</span>.
Al patriarca col suo sinodo o alla suprema autorità di ciascuna Chiesa con il consiglio dei pastori compete il diritto di regolare l’uso delle lingue nelle sacre funzioni liturgiche e di approvare, dopo averne data relazione alla Sede apostolica, le versioni dei testi nelle lingua del paese [^cevii-dec-ore-ftn28]. `class: paragrafoNorm`

### RAPPORTI CON I FRATELLI DELLE CHIESE SEPARATE

#### Promuovere l’unità dei cristiani

###### <span class="art" id="dec-ore_art24" name="dec-ore_art24">24</span>.
Alle Chiese orientali aventi comunione con la Sede apostolica romana, compete lo speciale ufficio di promuovere l’unità di tutti i cristiani, specialmente orientali, secondo i principi del decreto «sull’ecumenismo» promulgato da questo santo Concilio, in primo luogo con la preghiera, l’esempio della vita, la religiosa fedeltà alle antiche tradizioni orientali, la mutua e più profonda conoscenza, la collaborazione e la fraterna stima delle cose e degli animi [^cevii-dec-ore-ftn29]. `class: paragrafoNorm`

###### <span class="art" id="dec-ore_art25" name="dec-ore_art25">25</span>.
Dagli orientali separati che, mossi dalla grazia dello Spirito Santo vengono all’unità cattolica, non si esiga più di quanto richiede la semplice professione della fede cattolica.<br>E poiché presso di loro è stato conservato il sacerdozio valido, i chierici orientali che vengono all’unità cattolica, hanno facoltà di esercitare il proprio ordine, secondo le norme stabilite dalla competente autorità [^cevii-dec-ore-ftn30].

#### «Communicatio in sacris»

###### <span class="art" id="dec-ore_art26" name="dec-ore_art26">26</span>.
La «communicatio in sacris» che pregiudica l’unità della Chiesa o include formale adesione all’errore o pericolo di errare nella fede, di scandalo e di indifferentismo, è proibita dalla legge divina [^cevii-dec-ore-ftn31].<br>Ma la prassi pastorale dimostra, per quanto riguarda i fratelli orientali che si possono e si devono considerare varie circostanze di singole persone, nelle quali né si lede l’unità della Chiesa, né vi sono pericoli da evitare, mentre invece la necessità della salvezza e il bene spirituale delle anime costituiscono un bisogno serio.<br>Perciò la Chiesa cattolica, secondo le circostanze di tempo, di luogo e di persone, ha usato tutti i mezzi della salute e la testimonianza della carità tra i cristiani, per mezzo della partecipazione ai sacramenti e alle altre funzioni e cose sacre.<br>In considerazione di questo, il santo Concilio «per non essere noi con una sentenza troppo severa di impedimento a coloro che sono salvati» [^cevii-dec-ore-ftn32] e per fomentare sempre più l’unione con le Chiese orientali da noi separate, stabilisce il seguente modo di agire. `class: paragrafoNorm`

###### <span class="art" id="dec-ore_art27" name="dec-ore_art27">27</span>.
Posti i principi sopra ricordati, agli orientali che in buona fede si trovano separati dalla Chiesa cattolica, si possono conferire, se spontaneamente li chiedano e siano ben disposti, i sacramenti della penitenza, dell’eucaristia e dell’unzione degli infermi anzi, anche ai cattolici è lecito chiedere questi sacramenti ai ministri acattolici nella cui Chiesa si hanno validi sacramenti, ogniqualvolta la necessità o una vera spirituale utilità lo domandino e l’accesso a un sacerdote cattolico riesca fisicamente o moralmente impossibile [^cevii-dec-ore-ftn33]. `class: paragrafoNorm`

###### <span class="art" id="dec-ore_art28" name="dec-ore_art28">28</span>.
Parimenti, posti gli stessi principi, per una giusta ragione è permessa la «communicatio in sacris» in celebrazioni, cose e luoghi sacri tra cattolici e fratelli orientali separati [^cevii-dec-ore-ftn34]. `class: paragrafoNorm`

###### <span class="art" id="dec-ore_art29" name="dec-ore_art29">29</span>.
Questa maniera più mite di «communicatio in sacris» con i fratelli delle Chiese orientali separate è affidata alla vigilanza e al discernimento dei pastori locali, affinché, consigliatisi tra di loro e, se occorra, uditi anche i pastori delle Chiese separate, abbiano a regolare con efficaci e opportune prescrizioni e norme i rapporti dei cristiani tra di loro. `class: paragrafoNorm`

### CONCLUSIONI

###### <span class="art" id="dec-ore_art30" name="dec-ore_art30">30</span>.
Il santo Concilio molto si rallegra della fruttuosa e attiva collaborazione delle Chiese cattoliche d’Oriente e d’Occidente, e allo stesso tempo dichiara: tutte queste disposizioni giuridiche sono stabilite per le presenti condizioni, fino a che la Chiesa cattolica e le Chiese orientali separate si uniscano nella pienezza della comunione.<br>Nel frattempo tutti i cristiani, orientali e occidentali, sono ardentemente pregati di innalzare ferventi e assidue, anzi quotidiane preghiere a Dio, affinché, con l’aiuto della sua santissima Madre, tutti diventino una cosa sola.<br>Preghino pure perché su tanti cristiani di qualsiasi Chiesa, i quali confessando strenuamente il nome di Cristo, soffrono e sono oppressi, si effonda la pienezza della forza e del conforto dello Spirito Santo consolatore.<br>Con amore fraterno vogliamoci tutti bene scambievolmente, facendo a gara nel renderci onore l’un l’altro (*<span class="BibleRef">[[Rm 12,10|Rm 12,10]]</span>*).<br><br>Tutte e singole le cose stabilite in questo Decreto sono piaciute ai Padri del Sacro Concilio.<br>E Noi, in virtù della potestà Apostolica conferitaci da Cristo, unitamente ai Venerabili Padri, nello Spirito Santo le approviamo, le decretiamo e le stabiliamo; e quanto è stato così sinodalmente deciso, comandiamo che sia promulgato a gloria di Dio. `class: paragrafoNorm`


Roma, presso San Pietro 21 novembre 1964. `class: dataLuogo`


Io Paolo<br>Vescovo della Chiesa Cattolica `class: firmaC`


Seguono le firme dei Padri.<br>

***

Firme dei Padri<br><br>Io PAOLO Vescovo della Chiesa Cattolica<br><br>† Ego IOANNES titulo S. Marci Presbyter Cardinalis URBANI, Patriarcha Venetiarum.<br>Ego PAULUS titulo S. Mariae in Vallicella Presbyter Cardinalis GIOBBE, S. R. E. Datarius.<br>Ego FERDINANDUS titulo S. Eustachii Presbyter Cardinalis CENTO.<br>† Ego IOSEPHUS titulo S. Honuphrii in Ianiculo Presbyter Cardinalis GARIBI Y RIVERA, Archiepiscopus Guadalajarensis.<br>Ego CAROLUS titulo S. Agnetis extra moenia Presbyter Cardinalis CONFALONIERI.<br>† Ego PAULUS titulo Ss. Quirici et Iulittae Presbyter Cardinalis RICHAUD, Archiepiscopus Burdigalensis.<br>† Ego IOSEPHUS M. titulo Ss. Viti, Modesti et Crescentiae Presbyter Cardinalis BUENO Y MONREAL, Archiepiscopus Hispalensis.<br>† Ego FRANCISCUS titulo S. Eusebii Presbyter Cardinalis KÖNIG, Archiepiscopus Vindobonensis.<br>† Ego IULIUS titulo S. Mariae Scalaris Presbyter Cardinalis DÖPFNER, Archiepiscopus Monacensis et Frisingensis.<br>Ego PAULUS titulo S. Andreae Apostoli de Hortis Presbyter Cardinalis MARELLA.<br>Ego GUSTAVUS titulo S. Hieronymi Illyricorum Presbyter Cardinalis TESTA.<br>† Ego ALBERTUS titulo S. Caeciliae Presbyter Cardinalis MEYER, Archiepiscopus Chicagiensis.<br>Ego ALOISIUS titulo S. Andreae de Valle Presbyter Cardinalis TRAGLIA.<br>† Ego PETRUS TATSUO titulo S. Antonii Patavini de Urbe Presbyter Cardinalis DOI, Archiepiscopus Tokiensis.<br>† Ego IOSEPHUS titulo S. Ioannis Baptistae Florentinorum Presbyter Cardinalis LEFEBVRE, Archiepiscopus Bituricensis.<br>† Ego BERNARDUS titulo S. Ioachimi Presbyter Cardinalis ALFRINK, Archiepiscopus Ultraiectensis.<br>† Ego LAUREANUS titulo S. Francisci Assisiensis ad Ripam Maiorem Presbyter Cardinalis RUGAMBWA, Episcopus Bukobaënsis.<br>† Ego IOSEPHUS titulo Ssmi Redemptoris et S. Alfonsi in Exquiliis Presbyter Cardinalis RITTER, Archiepiscopus S. Ludovici.<br>† Ego IOSEPHUS HUMBERTUS titulo Ss. Andreae et Gregorii ad Clivum Scauri Presbyter Cardinalis QUINTERO, Archiepiscopus Caracensis.<br>† Ego IGNATIUS PETRUS XVI BATANIAN, Patriarcha Ciliciae Armenorum.<br>† Ego IOSEPHUS VIEIRA ALVERNAZ, Patriarcha Indiarum Orientalium.<br>† Ego IOSEPHUS SLIPYJ, Archiepiscopus Maior et Metropolita Leopolitanus Ucrainorum.<br>† Ego IOANNES CAROLUS MCQUAID, Archiepiscopus Dublinensis, Primas Hiberniae.<br>† Ego ANDREAS ROHRACHER, Archiepiscopus Salisburgensis, Primas Germaniae.<br>† Ego DEMETRIUS MOSCATO, Archiepiscopus Primas Salernitanus et Administrator Perpetuus Acernensis.<br>† Ego MAURITIUS ROY, Archiepiscopus Quebecensis, Primas Canadiae.<br>† Ego HUGO CAMOZZO, Archiepiscopus Pisanus, Primas Sardiniae et Corsicae.<br>† Ego ALEXANDER TOKI , Archiepiscopus Antibarensis, Primas Serbiae.<br>† Ego MICHAEL DARIUS MIRANDA, Archiepiscopus Mexicanus, Primas Mexici.<br>† Ego OCTAVIUS ANTONIUS BERAS, Archiepiscopus S. Dominici, Primas Indiarum Occidentalium.<br>† Ego IOANNES CAROLUS HEENAN, Archiepiscopus Vestmonasteriensis, Primas Angliae.<br>† Ego GUILLELMUS CONWAY, Archiepiscopus Armachanus, Primas totius Hiberniae.<br>† Ego FRANCISCUS MARIA DA SILVA, Archiepiscopus Bracharensis, Primas Hispaniarum.<br>† Ego PAULUS GOUYON, Archiepiscopus Rhedonensis, Primas Britanniae.<br>† Ego ANDREAS CESARANO, Archiepiscopus Sipontinus et Admin. Perp. Vestanus.


Sequuntur ceterae subsignationes.

Ita est.<br><br>

`class: dfirmadx2`
† Ego PERICLES FELICI `class: pfirmadx2`
Archiepiscopus tit. Samosatensis
Ss. Concilii Secretarius Generalis
† Ego IOSEPHUS ROSSI `class: pfirmadx2`
Episcopus tit. Palmyrenus
Ss. Concilii Notarius
† Ego FRANCISCUS HANNIBAL FERRETTI `class: pfirmadx2`
Ss. Concilii Notarius

***

Copyright © Dicastero per la Comunicazione - Libreria Editrice Vaticana. `class: dirittiAut`

***

NOTE:

[^cevii-dec-ore-ftn1]: Cfr. [[Scheda 260° papa - Pio XII|Pio XII]], Lettera Apostolica Orientalium dignitas, 30 novembre 1894, in Leonis XIII Acta, vol. XIV, pp. 201-202.

[^cevii-dec-ore-ftn2]: Cfr. S. Leone IX, Lettera In terra pax del 1053: "Ut enim".
	Innocenzo III, Concilio del Laterano IV del 1215, cap. IV: "Licet Graecos";
	Innocenzo III, Lettera Inter quatuor, 2 agosto 1206: "Postulasti postmodum".
	Innocenzo IV, Lettera Cum de cetero, 27 agosto 1247;
	Lettera Sub catholicae, 6 marzo 1254, proemio
	Niccolò III, Istruzione Istud est memoriale, 9 ottobre 1278.
	Leone X, Lettera Apostolica Accepimus nuper, 18 maggio 1521.
	Paolo III, Lettera Apostolica Dudum, 23 dicembre 1534.
	Pio IV, Costituzione Romanus Pontifex, 16 febbraio 1564, § 5.
	Clemente VIII, Costituzione Magnus Dominus, 23 dicembre 1595, § 10.
	Paolo V, Costituzione Solet circumspecta, 10 dicembre 1615, § 3.
	[[Scheda 247° papa - Benedetto XIV\|Benedetto XIV]], **Enciclica Demandatam, 24 dicembre 1743, § 3**;
	[[Scheda 247° papa - Benedetto XIV\|Benedetto XIV]], [[Documenti pontifici/Encicliche/1755-07-26_bxiv-enc-als#3.|Enciclica Allatae sunt, 26 giugno 1755, §§ 3]], [[Documenti pontifici/Encicliche/1755-07-26_bxiv-enc-als#6.|6-19]], [[Documenti pontifici/Encicliche/1755-07-26_bxiv-enc-als#32.|32]].
	Pio VI, Enciclica Catholicae communionis, 24 maggio 1787.
	[[Scheda 255° papa - Pio IX|Pio IX]], Lettera In suprema, 6 gennaio 1848, § 3;
	[[Scheda 255° papa - Pio IX|Pio IX]], Lettera Apostolica Ecclesiam Christi, 26 novembre 1853;
	[[Scheda 255° papa - Pio IX|Pio IX]], Costituzione Romani Pontificis, 6 gennaio 1862.
	[[Scheda 260° papa - Pio XII|Pio XII]], Lettera Apostolica Praeclara, 20 giugno 1894, n. 7;
	[[Scheda 260° papa - Pio XII|Pio XII]], Lettera Apostolica Orientalium dignitas, 30 novembre 1894, proemio; ecc.

[^cevii-dec-ore-ftn3]: Cfr. [[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 4.

[^cevii-dec-ore-ftn4]: [[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 8: “senza un permesso della Sede Apostolica”, bisogna seguire la prassi dei secoli precedenti; così pure quanto ai battezzati acattolici nel can. 11 è detto: “possono scegliere il rito che preferiscono”; nel testo proposto si dispone positivamente l’osservanza del rito per tutti e in tutto il mondo.

[^cevii-dec-ore-ftn5]: Cfr. [[Scheda 260° papa - Pio XII|Pio XII]], Lettera Apostolica Orientalium dignitas, 30 novembre 1894;
	[[Scheda 260° papa - Pio XII|Pio XII]], Lettera Apostolica Praeclara gratulationis, 20 giugno 1894, e i documenti citati nella nota 2.

[^cevii-dec-ore-ftn6]: Cfr. Benedetto XV, Motu proprio Orientis catholici, 15 ottobre 1917.
	[[Scheda 259° papa - Pio XI|Pio XI]], Enciclica Rerum orientalium, 8 settembre 1928; ecc.

[^cevii-dec-ore-ftn7]: La prassi della Chiesa cattolica dei tempi di [[Scheda 259° papa - Pio XI|Pio XI]], [[Scheda 260° papa - Pio XII|Pio XII]], [[Scheda 261° papa - Giovanni XXIII|Giovanni XXIII]] dimostra copiosamente questa tendenza.

[^cevii-dec-ore-ftn8]: Cfr. Concilio di Nicea I, can. 6;
	di Costantinopoli I, can. 2 e 3;
	di Calcedonia, can. 28; can. 9;
	di Costantinopoli IV, can. 17; can. 21 [Dz 661];
	Laterano IV, can. 5 [Dz 811]; can. 30;
	di Firenze, Decreto pro Graecis [Dz 1307-08; Collantes 7.159-60]; ecc.

[^cevii-dec-ore-ftn9]: Cfr. Concilio di Nicea I, can. 6;
	di Costantinopoli I, can. 3;
	di Costantinopoli IV, can. 17;
	[[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 216, §§ 2,11.

[^cevii-dec-ore-ftn10]: Nei Concili Ecumenici: di Nicea I, can. 6;
	di Costantinopoli I, can. 3;
	di Costantinopoli IV, can. 21 [Dz 661];
	Laterano IV, can. 5 [Dz 811];
	di Firenze, Decreto pro Graecis, 6 luglio 1439, § 9 [Dz 1307-08; Collantes 7.159-60].
	Cfr. [[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 219; ecc.

[^cevii-dec-ore-ftn11]: Cfr. sopra, nota 8.

[^cevii-dec-ore-ftn12]: Cfr. Concilio di Efeso, can. 8;
	Clemente VIII, Decet Romanum Pontificem, 23 febbraio 1596;
	Pio VII, Lettera Apostolica In universalis Ecclesiae, 22 febbraio 1807;
	[[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 324-339;
	Sinodo di Cartagine del 419, can. 17.

[^cevii-dec-ore-ftn13]: Cfr. Sinodo di Cartagine del 419, can. 17 e 57;
	di Calcedonia del 451, can. 12;
	San Innocenzo I, Lettera Et onus et honor del 415c: "Nam quid sciscitaris";
	San Niccolò I, Lettera Ad consulta vestra, 13 novembre 866: "A quo autem";
	Innocenzo III, Lettera Rex regum, 25 febbraio 1204;
	Leone XII, Costituzione Apostolica Petrus Apostolorum Princeps, 15 agosto 1824;
	[[Scheda 260° papa - Pio XII|Pio XII]], Lettera Apostolica Christi Domini, del 1895;
	[[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 159.

[^cevii-dec-ore-ftn14]: Cfr. Innocenzo IV, Lettera Sub catholicae, 6 marzo 1254, § 3, n. 4 [Dz 831];
	Concilio di Lione II del 1274 (professione di fede di Michele Paleologo presentata a Gregorio X) [Dz 860; Collantes 9.001];
	Eugenio IV nel Conc. di Firenze, Costituzione Exsultate Deo, 22 novembre 1439, § 11 [Dz 1317-18; Collantes 9.084-85];
	Clemente VIII, Istruzione Sanctissimus, 31 agosto 1595 [Dz 1990];
	[[Scheda 247° papa - Benedetto XIV\|Benedetto XIV]], **Costituzione Etsi pastoralis, 26 maggio 1742**, § II, n. 1, § III, n. 1 [Dz 2522], ecc.;
	Sinodo di Laodicea, del 347381, can. 48;
	Sinodo di Sissa degli Armeni del 1342: Mansi 25, 1240-1241;
	Sinodo dei Maroniti del Libano del 1736, P. II, Cap. III, n. 2, ed altri Sinodi particolari.

[^cevii-dec-ore-ftn15]: Cfr. S. Sacra Congregazione del Sant’Uffizio, Istruzione (al vesc. di Scepusio) del 1783;
	Sacra Congregazione per la Propagazione della Fede (per i Copti), 15 marzo 1790, n. XIII;
	Sacra Congregazione per la Propagazione della Fede, Decreto 6 ottobre 1863, C, a;
	Sacra Congregazione per le Chiese Orientali, 1° maggio 1948;
	Suprema Sacra Congregazione del Sant’Uffizio, risposta del 22 aprile 1896 con lett. del 19 maggio 1896.

[^cevii-dec-ore-ftn16]: CIC, can. 782, § 4 [soppresso nel nuovo Codice];
	Sacra Congregazione per le Chiese Orientali, Decreto de Sacramento Confirmationis administrando etiam fidelibus orientalibus a presbyteris latini ritus, qui hoc indulto gaudent pro fidelibus sui ritus, 1° maggio 1948.

[^cevii-dec-ore-ftn17]: Cfr. Sinodo di Laodicea del 347381, can. 29;
	San Niceforo di Costantinopoli, cap. 14;
	Sinodo di Duin degli Armeni del 719, can. 31;
	San Teodoro Studita, discorso 21;
	San Niccolò I, Lettera Ad consulta vestra, 13 novembre 866: "In quorum Apostolorum"; "Nosse cupitis"; "Quod interrogatis"; "Praeterea consulitis"; "Si die Dominico"; e i Sinodi particolari.

[^cevii-dec-ore-ftn18]: E una novità, almeno dove vige l’obbligo di ascoltare la S. Liturgia; concorda però con il giorno liturgico presso gli Orientali.

[^cevii-dec-ore-ftn19]: Cfr. Canoni degli Apostoli, 8 e 9;
	Sinodo di Antiochia del 341, can. 2;
	Timoteo d’Alessandria interrogazione 3;
	Innocenzo III, Costituzione Quia divinae, 4 gennaio 1215; e parecchi recenti Sinodi particolari delle Chiese Orientali.

[^cevii-dec-ore-ftn20]: Salva la territorialità della giurisdizione, il canone intende ovviare, per il bene delle anime, alla pluralità di giurisdizione sul medesimo territorio.

[^cevii-dec-ore-ftn21]: Cfr. Concilio di Nicea I, can. 18;
	Sinodo di Neocesarea del 314-325, can. 12;
	Sinodo di Sardica del 343, can. 8;
	San Leone Magno, Lettera Omnium quidem, 13 gennaio 444;
	Concilio di Calcedonia, can. 6;
	Concilio di Costantinopoli IV, cann. 23, 26; ecc.

[^cevii-dec-ore-ftn22]: In molte Chiese Orientali il suddiaconato è considerato un Ordine minore; ma nel Motu proprio di [[Scheda 260° papa - Pio XII|Pio XII]] Cleri sanctitati gli vengono imposti gli obblighi degli Ordini maggiori. Il Canone propone che quanto agli obblighi dei suddiaconi si torni all’antica disciplina delle singole Chiese, in deroga al diritto comune del “Cleri sanctitati”.

[^cevii-dec-ore-ftn23]: Cfr. [[Scheda 260° papa - Pio XII|Pio XII]], Motu proprio Crebrae allatae, 22 febbraio 1949, can. 32, § 2, n. 5 (facoltà dei patriarchi di dispensare dalla forma);
	[[Scheda 260° papa - Pio XII|Pio XII]], Motu proprio Cleri sanctitati, 2 giugno 1957, can. 267 (facoltà dei patriarchi di sanare in radice);
	la Suprema Sacra Congregazione del Sant’Uffizio e la Sacra Congregazione per le Chiese Orientali nel 1957 concedono la facoltà di dispensare dalla forma e di sanare per la mancanza della forma (per un quinquennio): "fuori dei patriarcati, ai Metropoliti e agli altri Ordinari dei luoghi... che non hanno Superiori al di sotto della Santa Sede".

[^cevii-dec-ore-ftn24]: Cfr. San Leone Magno, Lettera Quod saepissime, 15 aprile 454: "Petitionem autem";
	San Niceforo di Costantinopoli, cap. 13;
	Sinodo del Patriarca Sergio, 18 settembre 1596, can. 17;
	Pio VI, Lettera Apostolica Assueto paterne, 8 aprile 1775; ecc.

[^cevii-dec-ore-ftn25]: Cfr. [[Documenti vari/Documenti del Concilio Ecumenico Vaticano II/Concilio Ecumenico Vaticano II|Concilio Ecumenico Vaticano II]], Costituzione sulla Sacra Liturgia, 4 dicembre 1963 [pag. 87].

[^cevii-dec-ore-ftn26]: Cfr. Clemente VIII, Istruzione Sanctissimus, 31 agosto 1595, § 6: "Si ipsi graeci";
	Sacra Congregazione del Sant’Uffizio, 7 giugno 1673, ad 1 et 3;
	Sacra Congregazione del Sant’Uffizio, 13 marzo 1727, ad 1;
	Sacra Congregazione per la Propagazione della Fede, Decreto 18 agosto 1913, art. 33;
	Sacra Congregazione per la Propagazione della Fede, Decreto 14 agosto 1914, art. 27;
	Sacra Congregazione per la Propagazione della Fede, Decreto 27 marzo 1916;
	Sacra Congregazione per le Chiese Orientali, Decreto 1° marzo 1929, art. 36;
	Sacra Congregazione per le Chiese Orientali, Decreto 4 maggio 1930, art. 41.

[^cevii-dec-ore-ftn27]: Cfr. Sinodo di Laodicea del 347-381, can. 18;
	Sinodo di Mar Issac dei Caldei del 410, can. 15;
	San Nersete di Glaies degli Armeni nel 1166;
	Innocenzo IV, Lettera Sub catholicae, 6 marzo 1254, § 8;
	[[Scheda 247° papa - Benedetto XIV\|Benedetto XIV]], **Costituzione Etsi pastoralis, 26 maggio 1742**, § 7, n. 5;
	Istruzione Eo quamvis tempore, 4 maggio 1745, §§ 42ss.; e i Sinodi particolari più recenti: degli Armeni (1911), dei Copti (1898), dei Maroniti (1736), dei Rumeni (1872), dei Ruteni (1891), dei Siri (1888).

[^cevii-dec-ore-ftn28]: Secondo la tradizione orientale.

[^cevii-dec-ore-ftn29]: A tenore delle Bolle di unione delle singole Chiese orientali cattoliche.

[^cevii-dec-ore-ftn30]: Obbligo conciliare riguardo ai fratelli orientali separati e riguardo a tutti gli Ordini di qualunque grado, sia di diritto divino che ecclesiastico.

[^cevii-dec-ore-ftn31]: Questo principio vale anche nelle Chiese separate.

[^cevii-dec-ore-ftn32]: San Basilio Magno, Epistula canonica ad Amphilochium: PG 32, 669B.

[^cevii-dec-ore-ftn33]: Sono considerati fondamenti della concessione: 1) la validità dei sacramenti; 2) la buona fede e la disposizione; 3) la necessità della salvezza eterna; 4) l’assenza del proprio sacerdote; 5) l’esclusione dei pericoli da evitare e della adesione formale all’errore.

[^cevii-dec-ore-ftn34]: Si tratta della cosidd. “comunicazione in cose sacre extrasacramentali”. È il Concilio che concede questa mitigazione, salve restando le prescrizioni.