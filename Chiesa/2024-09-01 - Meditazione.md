
# MEDITAZIONE 01-09-2024

Sulle rive del fiume Giordano alcuni Giudei vanno da Giovanni e gli chiedono se, vista la sua attività di battezzatore e il grande successo che sta riscuotendo tra il popolo, sia effettivamente lui il Cristo, il Messia inviato da Dio a donare la salvezza.<br>Egli risponde con parole che costituiscono la nostra meditazione per questa giornata: «Non sono io il Cristo, ma sono stato mandato avanti a lui. Lo sposo è colui al quale appartiene la sposa; ma l’amico dello sposo, che è presente e l’ascolta, esulta di gioia alla voce dello sposo. Ora questa mia gioia è piena. Lui deve crescere; io, invece, diminuire».<br>In primo luogo Giovanni si identifica come precursore del Messia Gesù, colui che apre la strada davanti a lui, nulla di più e nulla di meno.<br>Come dirà altrove: «Viene dopo di me e dietro a me colui che è più forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzerà in Spirito Santo» (*<span class="BibleRef">[[Mc 1,7-8|Mc 1,7-8]]</span>*).<br>È la stessa cosa che afferma qui, poco oltre: «Colui che Dio ha mandato dice le parole di Dio: senza misura egli dà lo Spirito», lo Spirito di Dio, la sua Potenza.<br>Ma ciò che più colpisce è l’atteggiamento esistenziale di Giovanni nei confronti di Gesù, il Cristo: esulta di gioia per la sua presenza – come l’amico dello sposo esulta di gioia per lo sposo – e si dispone a diminuire affinché l’altro possa crescere.<br>Nessun protagonismo, ma la disponibilità a lasciare il centro, la signoria a Gesù, il Messia.<br>E non lo fa solo a parole, con buoni propositi, ma invitando concretamente due suoi discepoli a lasciare lui per mettersi alla sequela di Gesù (cfr. *<span class="BibleRef">[[Gv 1,35-39|Gv 1,35-39]]</span>*).<br>Con Gesù, infatti, è arrivato il tempo delle nozze messianiche, quelle nozze inaugurate simbolicamente con il banchetto di Cana, dove egli ha mutato l’acqua in vino per la gioia di tutti i presenti (cfr. *<span class="BibleRef">[[Gv 2,1-11|Gv 2,1-11]]</span>*).<br>E noi, come Giovanni il Battista, sappiamo fare di noi stessi otri nuovi per accogliere la novità del vino nuovo di Gesù (cfr. Mc 2,22)?

