---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 26
aliases:
  - Mt-26
  - Mt 26
  - Matteo 26
  - Vangelo secondo Matteo 26
  - Vangelo secondo Matteo, capitolo 26
  - Vangelo di Matteo 26
  - Matthæus 26
  - Evangelium secundum Matthæum 26
  - Mat 26
  - Matthew 26
  - Matt 26
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_26
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_26
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/26/)"
creato: 2025/05/27 21:53:29
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 25| ← Matteo 25]] | Matteo 26 | [[La Sacra Bibbia/CEI 1974/NT - 47 Matteo/CEI 74 Mt 27|Matteo 27 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 26|Matthæus 26]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 26|Matthæus 26]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 26|Matteo 26]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 26|Matteo 26]]
>> Martini, [[La Sacra Bibbia/Martini/NT - 47 Matteo/MRT Mt 26|Matteo 26]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 26|Matteo 26]]
>> Diodati, [[La Sacra Bibbia/Diodati/NT - 47 Matteo/D Mt 26|Matteo 26]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 26|Matteo 26]]
>> Riveduta, [[La Sacra Bibbia/Riveduta/NT - 47 Matteo/RIV Mt 26|Matteo 26]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 26|Matteo 26]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 26|Matteo 26]]

# Matteo 26

***

###### 1
<span class=vrs>1</span>Terminati tutti questi discorsi, Gesù disse ai suoi discepoli:
###### 2
<span class=vrs>2</span>"Voi sapete che fra due giorni è Pasqua e che il Figlio dell’uomo sarà consegnato per essere crocifisso".
###### 3
<span class=vrs>3</span>Allora i sommi sacerdoti e gli anziani del popolo si riunirono nel palazzo del sommo sacerdote, che si chiamava Caifa,
###### 4
<span class=vrs>4</span>e tennero consiglio per arrestare con un inganno Gesù e farlo morire.
###### 5
<span class=vrs>5</span>Ma dicevano: "Non durante la festa, perché non avvengano tumulti fra il popolo".
###### 6
<span class=vrs>6</span>Mentre Gesù si trovava a Betània, in casa di Simone il lebbroso,
###### 7
<span class=vrs>7</span>gli si avvicinò una donna con un vaso di alabastro di olio profumato molto prezioso, e glielo versò sul capo mentre stava a mensa.
###### 8
<span class=vrs>8</span>I discepoli vedendo ciò si sdegnarono e dissero: "Perché questo spreco?
###### 9
<span class=vrs>9</span>Lo si poteva vendere a caro prezzo per darlo ai poveri!".
###### 10
<span class=vrs>10</span>Ma Gesù, accortosene, disse loro: "Perché infastidite questa donna? Essa ha compiuto un’azione buona verso di me.
###### 11
<span class=vrs>11</span>I poveri infatti li avete sempre con voi, me, invece, non sempre mi avete.
###### 12
<span class=vrs>12</span>Versando questo olio sul mio corpo, lo ha fatto in vista della mia sepoltura.
###### 13
<span class=vrs>13</span>In verità vi dico: dovunque sarà predicato questo vangelo, nel mondo intero, sarà detto anche ciò che essa ha fatto, in ricordo di lei".
###### 14
<span class=vrs>14</span>Allora uno dei Dodici, chiamato Giuda Iscariota, andò dai sommi sacerdoti
###### 15
<span class=vrs>15</span>e disse: "Quanto mi volete dare perché io ve lo consegni?". E quelli gli fissarono trenta monete d’argento.
###### 16
<span class=vrs>16</span>Da quel momento cercava l’occasione propizia per consegnarlo.
###### 17
<span class=vrs>17</span>Il primo giorno degli Azzimi, i discepoli si avvicinarono a Gesù e gli dissero: "Dove vuoi che ti prepariamo, per mangiare la Pasqua?".
###### 18
<span class=vrs>18</span>Ed egli rispose: "Andate in città, da un tale, e ditegli: Il Maestro ti manda a dire: Il mio tempo è vicino; farò la Pasqua da te con i miei discepoli".
###### 19
<span class=vrs>19</span>I discepoli fecero come aveva loro ordinato Gesù, e prepararono la Pasqua.
###### 20
<span class=vrs>20</span>Venuta la sera, si mise a mensa con i Dodici.
###### 21
<span class=vrs>21</span>Mentre mangiavano disse: "In verità io vi dico, uno di voi mi tradirà".
###### 22
<span class=vrs>22</span>Ed essi, addolorati profondamente, incominciarono ciascuno a domandargli:Sono forse io, Signore?
###### 23
<span class=vrs>23</span>Ed egli rispose: "Colui che ha intinto con me la mano nel piatto, quello mi tradirà.
###### 24
<span class=vrs>24</span>Il Figlio dell’uomo se ne va, come è scritto di lui, ma guai a colui dal quale il Figlio dell’uomo viene tradito; sarebbe meglio per quell’uomo se non fosse mai nato!".
###### 25
<span class=vrs>25</span>Giuda, il traditore, disse: "Rabbì, sono forse io?". Gli rispose: "Tu l’hai detto".
###### 26
<span class=vrs>26</span>Ora, mentre essi mangiavano, Gesù prese il pane e, pronunziata la benedizione, lo spezzò e lo diede ai discepoli dicendo: "Prendete e mangiate; questo è il mio corpo".
###### 27
<span class=vrs>27</span>Poi prese il calice e, dopo aver reso grazie, lo diede loro, dicendo: "Bevetene tutti,
###### 28
<span class=vrs>28</span>perché questo è il mio sangue dell’alleanza, versato per molti, in remissione dei peccati.
###### 29
<span class=vrs>29</span>Io vi dico che da ora non berrò più di questo frutto della vite fino al giorno in cui lo berrò nuovo con voi nel regno del Padre mio".
###### 30
<span class=vrs>30</span>E dopo aver cantato l’inno, uscirono verso il monte degli Ulivi.
###### 31
<span class=vrs>31</span>Allora Gesù disse loro: "Voi tutti vi scandalizzerete per causa mia in questa notte. Sta scritto infatti: Percuoterò il pastore e saranno disperse le pecore del gregge,
###### 32
<span class=vrs>32</span>ma dopo la mia risurrezione, vi precederò in Galilea".
###### 33
<span class=vrs>33</span>E Pietro gli disse: "Anche se tutti si scandalizzassero di te, io non mi scandalizzerò mai".
###### 34
<span class=vrs>34</span>Gli disse Gesù: "In verità ti dico: questa notte stessa, prima che il gallo canti, mi rinnegherai tre volte".
###### 35
<span class=vrs>35</span>E Pietro gli rispose: "Anche se dovessi morire con te, non ti rinnegherò". Lo stesso dissero tutti gli altri discepoli.
###### 36
<span class=vrs>36</span>Allora Gesù andò con loro in un podere, chiamato Getsèmani, e disse ai discepoli: "Sedetevi qui, mentre io vado là a pregare".
###### 37
<span class=vrs>37</span>E presi con sé Pietro e i due figli di Zebedèo, cominciò a provare tristezza e angoscia.
###### 38
<span class=vrs>38</span>Disse loro: "La mia anima è triste fino alla morte; restate qui e vegliate con me".
###### 39
<span class=vrs>39</span>E avanzatosi un poco, si prostrò con la faccia a terra e pregava dicendo: "Padre mio, se è possibile, passi da me questo calice! Però non come voglio io, ma come vuoi tu!".
###### 40
<span class=vrs>40</span>Poi tornò dai discepoli e li trovò che dormivano. E disse a Pietro: "Così non siete stati capaci di vegliare un’ora sola con me?
###### 41
<span class=vrs>41</span>Vegliate e pregate, per non cadere in tentazione. Lo spirito è pronto, ma la carne è debole".
###### 42
<span class=vrs>42</span>E di nuovo, allontanatosi, pregava dicendo: "Padre mio, se questo calice non può passare da me senza che io lo beva, sia fatta la tua volontà".
###### 43
<span class=vrs>43</span>E tornato di nuovo trovò i suoi che dormivano, perché gli occhi loro si erano appesantiti.
###### 44
<span class=vrs>44</span>E lasciatili, si allontanò di nuovo e pregò per la terza volta, ripetendo le stesse parole.
###### 45
<span class=vrs>45</span>Poi si avvicinò ai discepoli e disse loro: "Dormite ormai e riposate! Ecco, è giunta l’ora nella quale il Figlio dell’uomo sarà consegnato in mano ai peccatori.
###### 46
<span class=vrs>46</span>Alzatevi, andiamo; ecco, colui che mi tradisce si avvicina".
###### 47
<span class=vrs>47</span>Mentre parlava ancora, ecco arrivare Giuda, uno dei Dodici, e con lui una gran folla con spade e bastoni, mandata dai sommi sacerdoti e dagli anziani del popolo.
###### 48
<span class=vrs>48</span>Il traditore aveva dato loro questo segnale dicendo: "Quello che bacerò, è lui; arrestatelo!".
###### 49
<span class=vrs>49</span>E subito si avvicinò a Gesù e disse: "Salve, Rabbì!". E lo baciò.
###### 50
<span class=vrs>50</span>E Gesù gli disse: "Amico, per questo sei qui!". Allora si fecero avanti e misero le mani addosso a Gesù e lo arrestarono.
###### 51
<span class=vrs>51</span>Ed ecco, uno di quelli che erano con Gesù, messa mano alla spada, la estrasse e colpì il servo del sommo sacerdote staccandogli un orecchio.
###### 52
<span class=vrs>52</span>Allora Gesù gli disse: "Rimetti la spada nel fodero, perché tutti quelli che mettono mano alla spada periranno di spada.
###### 53
<span class=vrs>53</span>Pensi forse che io non possa pregare il Padre mio, che mi darebbe subito più di dodici legioni di angeli?
###### 54
<span class=vrs>54</span>Ma come allora si adempirebbero le Scritture, secondo le quali così deve avvenire?".
###### 55
<span class=vrs>55</span>In quello stesso momento Gesù disse alla folla: "Siete usciti come contro un brigante, con spade e bastoni, per catturarmi. Ogni giorno stavo seduto nel tempio ad insegnare, e non mi avete arrestato.
###### 56
<span class=vrs>56</span>Ma tutto questo è avvenuto perché si adempissero le Scritture dei profeti". Allora tutti i discepoli, abbandonatolo, fuggirono.
###### 57
<span class=vrs>57</span>Or quelli che avevano arrestato Gesù, lo condussero dal sommo sacerdote Caifa, presso il quale già si erano riuniti gli scribi e gli anziani.
###### 58
<span class=vrs>58</span>Pietro intanto lo aveva seguito da lontano fino al palazzo del sommo sacerdote; ed entrato anche lui, si pose a sedere tra i servi, per vedere la conclusione.
###### 59
<span class=vrs>59</span>I sommi sacerdoti e tutto il sinedrio cercavano qualche falsa testimonianza contro Gesù, per condannarlo a morte;
###### 60
<span class=vrs>60</span>ma non riuscirono a trovarne alcuna, pur essendosi fatti avanti molti falsi testimoni.
###### 61
<span class=vrs>61</span>Finalmente se ne presentarono due, che affermarono: "Costui ha dichiarato: Posso distruggere il tempio di Dio e ricostruirlo in tre giorni".
###### 62
<span class=vrs>62</span>Alzatosi il sommo sacerdote gli disse: "Non rispondi nulla? Che cosa testimoniano costoro contro di te?".
###### 63
<span class=vrs>63</span>Ma Gesù taceva. Allora il sommo sacerdote gli disse: "Ti scongiuro, per il Dio vivente, perché ci dica se tu sei il Cristo, il Figlio di Dio".
###### 64
<span class=vrs>64</span>"Tu l’hai detto, gli rispose Gesù, anzi io vi dico: d’ora innanzi vedrete il Figlio dell’uomo seduto alla destra di Dio, e venire sulle nubi del cielo".
###### 65
<span class=vrs>65</span>Allora il sommo sacerdote si stracciò le vesti dicendo: "Ha bestemmiato! Perché abbiamo ancora bisogno di testimoni? Ecco, ora avete udito la bestemmia;
###### 66
<span class=vrs>66</span>che ve ne pare?". E quelli risposero: "È reo di morte!".
###### 67
<span class=vrs>67</span>Allora gli sputarono in faccia e lo schiaffeggiarono; altri lo bastonavano,
###### 68
<span class=vrs>68</span>dicendo: "Indovina, Cristo! Chi è che ti ha percosso?".
###### 69
<span class=vrs>69</span>Pietro intanto se ne stava seduto fuori, nel cortile. Una serva gli si avvicinò e disse: "Anche tu eri con Gesù, il Galileo!".
###### 70
<span class=vrs>70</span>Ed egli negò davanti a tutti: "Non capisco che cosa tu voglia dire".
###### 71
<span class=vrs>71</span>Mentre usciva verso l’atrio, lo vide un’altra serva e disse ai presenti: "Costui era con Gesù, il Nazareno".
###### 72
<span class=vrs>72</span>Ma egli negò di nuovo giurando: "Non conosco quell’uomo".
###### 73
<span class=vrs>73</span>Dopo un poco, i presenti gli si accostarono e dissero a Pietro: "Certo anche tu sei di quelli; la tua parlata ti tradisce!".
###### 74
<span class=vrs>74</span>Allora egli cominciò a imprecare e a giurare: "Non conosco quell’uomo!". E subito un gallo cantò.
###### 75
<span class=vrs>75</span>E Pietro si ricordò delle parole dette da Gesù: "Prima che il gallo canti, mi rinnegherai tre volte". E uscito all’aperto, pianse amaramente.

***

[[La Sacra Bibbia/CEI 1974/NT - 47 Matteo/CEI 74 Mt 25| ← Matteo 25]] | Matteo 26 | [[La Sacra Bibbia/CEI 1974/NT - 47 Matteo/CEI 74 Mt 27|Matteo 27 →]]