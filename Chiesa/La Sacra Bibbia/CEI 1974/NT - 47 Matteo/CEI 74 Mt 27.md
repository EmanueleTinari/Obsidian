---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 27
aliases:
  - Mt-27
  - Mt 27
  - Matteo 27
  - Vangelo secondo Matteo 27
  - Vangelo secondo Matteo, capitolo 27
  - Vangelo di Matteo 27
  - Matthæus 27
  - Evangelium secundum Matthæum 27
  - Mat 27
  - Matthew 27
  - Matt 27
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_27
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_27
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/27/)"
creato: 2025/05/27 21:53:30
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 26| ← Matteo 26]] | Matteo 27 | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 →]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 27|Matthæus 27]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 27|Matthæus 27]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 27|Matteo 27]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 27|Matteo 27]]
>> Martini, [[La Sacra Bibbia/Martini/NT - 47 Matteo/MRT Mt 27|Matteo 27]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 27|Matteo 27]]
>> Diodati, [[La Sacra Bibbia/Diodati/NT - 47 Matteo/D Mt 27|Matteo 27]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 27|Matteo 27]]
>> Riveduta, [[La Sacra Bibbia/Riveduta/NT - 47 Matteo/RIV Mt 27|Matteo 27]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 27|Matteo 27]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 27|Matteo 27]]

# Matteo 27

***

###### 1
<span class=vrs>1</span>Venuto il mattino, tutti i sommi sacerdoti e gli anziani del popolo tennero consiglio contro Gesù, per farlo morire.
###### 2
<span class=vrs>2</span>Poi, messolo in catene, lo condussero e consegnarono al governatore Pilato.
###### 3
<span class=vrs>3</span>Allora Giuda, il traditore, vedendo che Gesù era stato condannato, si pentì e riportò le trenta monete d’argento ai sommi sacerdoti e agli anziani
###### 4
<span class=vrs>4</span>dicendo: "Ho peccato, perché ho tradito sangue innocente". Ma quelli dissero: "Che ci riguarda? Veditela tu!".
###### 5
<span class=vrs>5</span>Ed egli, gettate le monete d’argento nel tempio, si allontanò e andò ad impiccarsi.
###### 6
<span class=vrs>6</span>Ma i sommi sacerdoti, raccolto quel denaro, dissero: "Non è lecito metterlo nel tesoro, perché è prezzo di sangue".
###### 7
<span class=vrs>7</span>E tenuto consiglio, comprarono con esso il Campo del vasaio per la sepoltura degli stranieri.
###### 8
<span class=vrs>8</span>Perciò quel campo fu denominato "Campo di sangue" fino al giorno d’oggi.
###### 9
<span class=vrs>9</span>Allora si adempì quanto era stato detto dal profeta Geremia: E presero trenta denari d’argento, il prezzo del venduto, che i figli di Israele avevano mercanteggiato,
###### 10
<span class=vrs>10</span>e li diedero per il campo del vasaio, come mi aveva ordinato il Signore.
###### 11
<span class=vrs>11</span>Gesù intanto comparve davanti al governatore, e il governatore l’interrogò dicendo: "Sei tu il re dei Giudei?". Gesù rispose "Tu lo dici".
###### 12
<span class=vrs>12</span>E mentre lo accusavano i sommi sacerdoti e gli anziani, non rispondeva nulla.
###### 13
<span class=vrs>13</span>Allora Pilato gli disse: "Non senti quante cose attestano contro di te?".
###### 14
<span class=vrs>14</span>Ma Gesù non gli rispose neanche una parola, con grande meraviglia del governatore.
###### 15
<span class=vrs>15</span>Il governatore era solito, per ciascuna festa di Pasqua, rilasciare al popolo un prigioniero, a loro scelta.
###### 16
<span class=vrs>16</span>Avevano in quel tempo un prigioniero famoso, detto Barabba.
###### 17
<span class=vrs>17</span>Mentre quindi si trovavano riuniti, Pilato disse loro: "Chi volete che vi rilasci: Barabba o Gesù chiamato il Cristo?".
###### 18
<span class=vrs>18</span>Sapeva bene infatti che glielo avevano consegnato per invidia.
###### 19
<span class=vrs>19</span>Mentre egli sedeva in tribunale, sua moglie gli mandò a dire: "Non avere a che fare con quel giusto; perché oggi fui molto turbata in sogno, per causa sua".
###### 20
<span class=vrs>20</span>Ma i sommi sacerdoti e gli anziani persuasero la folla a richiedere Barabba e a far morire Gesù.
###### 21
<span class=vrs>21</span>Allora il governatore domandò: "Chi dei due volete che vi rilasci?". Quelli risposero: "Barabba!".
###### 22
<span class=vrs>22</span>Disse loro Pilato: "Che farò dunque di Gesù chiamato il Cristo?". Tutti gli risposero: "Sia crocifisso!".
###### 23
<span class=vrs>23</span>Ed egli aggiunse: "Ma che male ha fatto?". Essi allora urlarono: "Sia crocifisso!".
###### 24
<span class=vrs>24</span>Pilato, visto che non otteneva nulla, anzi che il tumulto cresceva sempre più, presa dell’acqua, si lavò le mani davanti alla folla: "Non sono responsabile, disse, di questo sangue; vedetevela voi!".
###### 25
<span class=vrs>25</span>E tutto il popolo rispose: "Il suo sangue ricada sopra di noi e sopra i nostri figli".
###### 26
<span class=vrs>26</span>Allora rilasciò loro Barabba e, dopo aver fatto flagellare Gesù, lo consegnò ai soldati perché fosse crocifisso.
###### 27
<span class=vrs>27</span>Allora i soldati del governatore condussero Gesù nel pretorio e gli radunarono attorno tutta la coorte.
###### 28
<span class=vrs>28</span>Spogliatolo, gli misero addosso un manto scarlatto
###### 29
<span class=vrs>29</span>e, intrecciata una corona di spine, gliela posero sul capo, con una canna nella destra; poi mentre gli si inginocchiavano davanti, lo schernivano: "Salve, re dei Giudei!".
###### 30
<span class=vrs>30</span>E sputandogli addosso, gli tolsero di mano la canna e lo percuotevano sul capo.
###### 31
<span class=vrs>31</span>Dopo averlo così schernito, lo spogliarono del mantello, gli fecero indossare i suoi vestiti e lo portarono via per crocifiggerlo.
###### 32
<span class=vrs>32</span>Mentre uscivano, incontrarono un uomo di Cirene, chiamato Simone, e lo costrinsero a prender su la croce di lui.
###### 33
<span class=vrs>33</span>Giunti a un luogo detto Gòlgota, che significa luogo del cranio,
###### 34
<span class=vrs>34</span>gli diedero da bere vino mescolato con fiele; ma egli, assaggiatolo, non ne volle bere.
###### 35
<span class=vrs>35</span>Dopo averlo quindi crocifisso, si spartirono le sue vesti tirandole a sorte.
###### 36
<span class=vrs>36</span>E sedutisi, gli facevano la guardia.
###### 37
<span class=vrs>37</span>Al di sopra del suo capo, posero la motivazione scritta della sua condanna: "Questi è Gesù, il re dei Giudei".
###### 38
<span class=vrs>38</span>Insieme con lui furono crocifissi due ladroni, uno a destra e uno a sinistra.
###### 39
<span class=vrs>39</span>E quelli che passavano di là lo insultavano scuotendo il capo e dicendo:
###### 40
<span class=vrs>40</span>"Tu che distruggi il tempio e lo ricostruisci in tre giorni, salva te stesso! Se tu sei Figlio di Dio, scendi dalla croce!".
###### 41
<span class=vrs>41</span>Anche i sommi sacerdoti con gli scribi e gli anziani lo schernivano:
###### 42
<span class=vrs>42</span>"Ha salvato gli altri, non può salvare se stesso. È il re d’Israele, scenda ora dalla croce e gli crederemo.
###### 43
<span class=vrs>43</span>Ha confidato in Dio; lo liberi lui ora, se gli vuol bene. Ha detto infatti: Sono Figlio di Dio!".
###### 44
<span class=vrs>44</span>Anche i ladroni crocifissi con lui lo oltraggiavano allo stesso modo.
###### 45
<span class=vrs>45</span>Da mezzogiorno fino alle tre del pomeriggio si fece buio su tutta la terra.
###### 46
<span class=vrs>46</span>Verso le tre, Gesù gridò a gran voce: "Elì, Elì, lemà sabactàni?", che significa: "Dio mio, Dio mio, perché mi hai abbandonato?".
###### 47
<span class=vrs>47</span>Udendo questo, alcuni dei presenti dicevano: "Costui chiama Elia".
###### 48
<span class=vrs>48</span>E subito uno di loro corse a prendere una spugna e, imbevutala di aceto, la fissò su una canna e così gli dava da bere.
###### 49
<span class=vrs>49</span>Gli altri dicevano: "Lascia, vediamo se viene Elia a salvarlo!".
###### 50
<span class=vrs>50</span>E Gesù, emesso un alto grido, spirò.
###### 51
<span class=vrs>51</span>Ed ecco il velo del tempio si squarciò in due da cima a fondo, la terra si scosse, le rocce si spezzarono,
###### 52
<span class=vrs>52</span>i sepolcri si aprirono e molti corpi di santi morti risuscitarono.
###### 53
<span class=vrs>53</span>E uscendo dai sepolcri, dopo la sua risurrezione, entrarono nella città santa e apparvero a molti.
###### 54
<span class=vrs>54</span>Il centurione e quelli che con lui facevano la guardia a Gesù, sentito il terremoto e visto quel che succedeva, furono presi da grande timore e dicevano: "Davvero costui era Figlio di Dio!".
###### 55
<span class=vrs>55</span>C’erano anche là molte donne che stavano a osservare da lontano; esse avevano seguito Gesù dalla Galilea per servirlo.
###### 56
<span class=vrs>56</span>Tra costoro Maria di Màgdala, Maria madre di Giacomo e di Giuseppe, e la madre dei figli di Zebedèo.
###### 57
<span class=vrs>57</span>Venuta la sera giunse un uomo ricco di Arimatèa, chiamato Giuseppe, il quale era diventato anche lui discepolo di Gesù.
###### 58
<span class=vrs>58</span>Egli andò da Pilato e gli chiese il corpo di Gesù. Allora Pilato ordinò che gli fosse consegnato.
###### 59
<span class=vrs>59</span>Giuseppe, preso il corpo di Gesù, lo avvolse in un candido lenzuolo
###### 60
<span class=vrs>60</span>e lo depose nella sua tomba nuova, che si era fatta scavare nella roccia; rotolata poi una gran pietra sulla porta del sepolcro, se ne andò.
###### 61
<span class=vrs>61</span>Erano lì, davanti al sepolcro, Maria di Màgdala e l’altra Maria.
###### 62
<span class=vrs>62</span>Il giorno seguente, quello dopo la Parasceve, si riunirono presso Pilato i sommi sacerdoti e i farisei, dicendo:
###### 63
<span class=vrs>63</span>"Signore, ci siamo ricordati che quell’impostore disse mentre era vivo: Dopo tre giorni risorgerò.
###### 64
<span class=vrs>64</span>Ordina dunque che sia vigilato il sepolcro fino al terzo giorno, perché non vengano i suoi discepoli, lo rubino e poi dicano al popolo: È risuscitato dai morti. Così quest’ultima impostura sarebbe peggiore della prima!".
###### 65
<span class=vrs>65</span>Pilato disse loro: "Avete la vostra guardia, andate e assicuratevi come credete".
###### 66
<span class=vrs>66</span>Ed essi andarono e assicurarono il sepolcro, sigillando la pietra e mettendovi la guardia.

***

[[La Sacra Bibbia/CEI 1974/NT - 47 Matteo/CEI 74 Mt 26| ← Matteo 26]] | Matteo 27 | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 →]]