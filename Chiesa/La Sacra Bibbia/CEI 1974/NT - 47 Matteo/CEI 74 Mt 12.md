---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 12
aliases:
  - Mt-12
  - Mt 12
  - Matteo 12
  - Vangelo secondo Matteo 12
  - Vangelo secondo Matteo, capitolo 12
  - Vangelo di Matteo 12
  - Matthæus 12
  - Evangelium secundum Matthæum 12
  - Mat 12
  - Matthew 12
  - Matt 12
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_12
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_12
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/12/)"
creato: 2025/05/27 12:57:18
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 11| ← Matteo 11]] | Matteo 12 | [[La Sacra Bibbia/CEI 1974/NT - 47 Matteo/CEI 74 Mt 13|Matteo 13 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 12|Matthæus 12]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 12|Matthæus 12]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 12|Matteo 12]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 12|Matteo 12]]
>> Martini, [[La Sacra Bibbia/Martini/NT - 47 Matteo/MRT Mt 12|Matteo 12]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 12|Matteo 12]]
>> Diodati, [[La Sacra Bibbia/Diodati/NT - 47 Matteo/D Mt 12|Matteo 12]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 12|Matteo 12]]
>> Riveduta, [[La Sacra Bibbia/Riveduta/NT - 47 Matteo/RIV Mt 12|Matteo 12]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 12|Matteo 12]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 12|Matteo 12]]

# Matteo 12

***

###### 1
<span class=vrs>1</span>In quel tempo Gesù passò tra le messi in giorno di sabato, e i suoi discepoli ebbero fame e cominciarono a cogliere spighe e le mangiavano.
###### 2
<span class=vrs>2</span>Ciò vedendo, i farisei gli dissero: "Ecco, i tuoi discepoli stanno facendo quello che non è lecito fare in giorno di sabato".
###### 3
<span class=vrs>3</span>Ed egli rispose: "Non avete letto quello che fece Davide quando ebbe fame insieme ai suoi compagni?
###### 4
<span class=vrs>4</span>Come entrò nella casa di Dio e mangiarono i pani dell’offerta, che non era lecito mangiare né a lui né ai suoi compagni, ma solo ai sacerdoti?
###### 5
<span class=vrs>5</span>O non avete letto nella Legge che nei giorni di sabato i sacerdoti nel tempio infrangono il sabato e tuttavia sono senza colpa?
###### 6
<span class=vrs>6</span>Ora io vi dico che qui c’è qualcosa più grande del tempio.
###### 7
<span class=vrs>7</span>Se aveste compreso che cosa significa: Misericordia io voglio e non sacrificio, non avreste condannato persone senza colpa.
###### 8
<span class=vrs>8</span>Perché il Figlio dell’uomo è signore del sabato".
###### 9
<span class=vrs>9</span>Allontanatosi di là, andò nella loro sinagoga.
###### 10
<span class=vrs>10</span>Ed ecco, c’era un uomo che aveva una mano inaridita, ed essi chiesero a Gesù: "È permesso curare di sabato?". Dicevano ciò per accusarlo.
###### 11
<span class=vrs>11</span>Ed egli disse loro: "Chi tra voi, avendo una pecora, se questa gli cade di sabato in una fossa, non l’afferra e la tira fuori?
###### 12
<span class=vrs>12</span>Ora, quanto è più prezioso un uomo di una pecora! Perciò è permesso fare del bene anche di sabato".
###### 13
<span class=vrs>13</span>E rivolto all’uomo, gli disse: "Stendi la mano". Egli la stese, e quella ritornò sana come l’altra.
###### 14
<span class=vrs>14</span>I farisei però, usciti, tennero consiglio contro di lui per toglierlo di mezzo.
###### 15
<span class=vrs>15</span>Ma Gesù, saputolo, si allontanò di là. Molti lo seguirono ed egli guarì tutti,
###### 16
<span class=vrs>16</span>ordinando loro di non divulgarlo,
###### 17
<span class=vrs>17</span>perché si adempisse ciò che era stato detto dal profeta Isaia:
###### 18
<span class=vrs>18</span>Ecco il mio servo che io ho scelto; il mio prediletto, nel quale mi sono compiaciuto. Porrò il mio spirito sopra di lui e annunzierà la giustizia alle genti.
###### 19
<span class=vrs>19</span>Non contenderà, né griderà, né si udrà sulle piazze la sua voce.
###### 20
<span class=vrs>20</span>La canna infranta non spezzerà, non spegnerà il lucignolo fumigante, finché abbia fatto trionfare la giustizia;
###### 21
<span class=vrs>21</span>nel suo nome spereranno le genti.
###### 22
<span class=vrs>22</span>In quel tempo gli fu portato un indemoniato, cieco e muto, ed egli lo guarì, sicché il muto parlava e vedeva.
###### 23
<span class=vrs>23</span>E tutta la folla era sbalordita e diceva: "Non è forse costui il figlio di Davide?".
###### 24
<span class=vrs>24</span>Ma i farisei, udendo questo, presero a dire: "Costui scaccia i demòni in nome di Beelzebùl, principe dei demòni".
###### 25
<span class=vrs>25</span>Ma egli, conosciuto il loro pensiero, disse loro: "Ogni regno discorde cade in rovina e nessuna città o famiglia discorde può reggersi.
###### 26
<span class=vrs>26</span>Ora, se satana scaccia satana, egli è discorde con se stesso; come potrà dunque reggersi il suo regno?
###### 27
<span class=vrs>27</span>E se io scaccio i demòni in nome di Beelzebùl, i vostri figli in nome di chi li scacciano? Per questo loro stessi saranno i vostri giudici.
###### 28
<span class=vrs>28</span>Ma se io scaccio i demòni per virtù dello Spirito di Dio, è certo giunto fra voi il regno di Dio.
###### 29
<span class=vrs>29</span>Come potrebbe uno penetrare nella casa dell’uomo forte e rapirgli le sue cose, se prima non lo lega? Allora soltanto gli potrà saccheggiare la casa.
###### 30
<span class=vrs>30</span>Chi non è con me è contro di me, e chi non raccoglie con me, disperde.
###### 31
<span class=vrs>31</span>Perciò io vi dico: Qualunque peccato e bestemmia sarà perdonata agli uomini, ma la bestemmia contro lo Spirito non sarà perdonata.
###### 32
<span class=vrs>32</span>A chiunque parlerà male del Figlio dell’uomo sarà perdonato; ma la bestemmia contro lo Spirito, non gli sarà perdonata né in questo secolo, né in quello futuro.
###### 33
<span class=vrs>33</span>Se prendete un albero buono, anche il suo frutto sarà buono; se prendete un albero cattivo, anche il suo frutto sarà cattivo: dal frutto infatti si conosce l’albero.
###### 34
<span class=vrs>34</span>Razza di vipere, come potete dire cose buone, voi che siete cattivi? Poiché la bocca parla dalla pienezza del cuore.
###### 35
<span class=vrs>35</span>L’uomo buono dal suo buon tesoro trae cose buone, mentre l’uomo cattivo dal suo cattivo tesoro trae cose cattive.
###### 36
<span class=vrs>36</span>Ma io vi dico che di ogni parola infondata gli uomini renderanno conto nel giorno del giudizio;
###### 37
<span class=vrs>37</span>poiché in base alle tue parole sarai giustificato e in base alle tue parole sarai condannato".
###### 38
<span class=vrs>38</span>Allora alcuni scribi e farisei lo interrogarono: "Maestro, vorremmo che tu ci facessi vedere un segno". Ed egli rispose:
###### 39
<span class=vrs>39</span>"Una generazione perversa e adultera pretende un segno! Ma nessun segno le sarà dato, se non il segno di Giona profeta.
###### 40
<span class=vrs>40</span>Come infatti Giona rimase tre giorni e tre notti nel ventre del pesce, così il Figlio dell’uomo resterà tre giorni e tre notti nel cuore della terra.
###### 41
<span class=vrs>41</span>Quelli di Nìnive si alzeranno a giudicare questa generazione e la condanneranno, perché essi si convertirono alla predicazione di Giona. Ecco, ora qui c’è più di Giona!
###### 42
<span class=vrs>42</span>La regina del sud si leverà a giudicare questa generazione e la condannerà, perché essa venne dall’estremità della terra per ascoltare la sapienza di Salomone; ecco, ora qui c’è più di Salomone!
###### 43
<span class=vrs>43</span>Quando lo spirito immondo esce da un uomo, se ne va per luoghi aridi cercando sollievo, ma non ne trova.
###### 44
<span class=vrs>44</span>Allora dice: Ritornerò alla mia abitazione, da cui sono uscito. E tornato la trova vuota, spazzata e adorna.
###### 45
<span class=vrs>45</span>Allora va, si prende sette altri spiriti peggiori ed entra a prendervi dimora; e la nuova condizione di quell’uomo diventa peggiore della prima. Così avverrà anche a questa generazione perversa".
###### 46
<span class=vrs>46</span>Mentre egli parlava ancora alla folla, sua madre e i suoi fratelli, stando fuori in disparte, cercavano di parlargli.
###### 47
<span class=vrs>47</span>Qualcuno gli disse: "Ecco di fuori tua madre e i tuoi fratelli che vogliono parlarti".
###### 48
<span class=vrs>48</span>Ed egli, rispondendo a chi lo informava, disse: "Chi è mia madre e chi sono i miei fratelli?".
###### 49
<span class=vrs>49</span>Poi stendendo la mano verso i suoi discepoli disse: "Ecco mia madre ed ecco i miei fratelli;
###### 50
<span class=vrs>50</span>perché chiunque fa la volontà del Padre mio che è nei cieli, questi è per me fratello, sorella e madre".

***

[[La Sacra Bibbia/CEI 1974/NT - 47 Matteo/CEI 74 Mt 11| ← Matteo 11]] | Matteo 12 | [[La Sacra Bibbia/CEI 1974/NT - 47 Matteo/CEI 74 Mt 13|Matteo 13 →]]