---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 24
aliases:
  - Mt-24
  - Mt 24
  - Matteo 24
  - Vangelo secondo Matteo 24
  - Vangelo secondo Matteo, capitolo 24
  - Vangelo di Matteo 24
  - Matthæus 24
  - Evangelium secundum Matthæum 24
  - Mat 24
  - Matthew 24
  - Matt 24
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_24
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_24
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/24/)"
creato: 2025/05/27 21:53:28
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 23| ← Matteo 23]] | Matteo 24 | [[La Sacra Bibbia/CEI 1974/NT - 47 Matteo/CEI 74 Mt 25|Matteo 25 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 24|Matthæus 24]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 24|Matthæus 24]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 24|Matteo 24]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 24|Matteo 24]]
>> Martini, [[La Sacra Bibbia/Martini/NT - 47 Matteo/MRT Mt 24|Matteo 24]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 24|Matteo 24]]
>> Diodati, [[La Sacra Bibbia/Diodati/NT - 47 Matteo/D Mt 24|Matteo 24]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 24|Matteo 24]]
>> Riveduta, [[La Sacra Bibbia/Riveduta/NT - 47 Matteo/RIV Mt 24|Matteo 24]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 24|Matteo 24]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 24|Matteo 24]]

# Matteo 24

***

###### 1
<span class=vrs>1</span>Mentre Gesù, uscito dal tempio, se ne andava, gli si avvicinarono i suoi discepoli per fargli osservare le costruzioni del tempio.
###### 2
<span class=vrs>2</span>Gesù disse loro: "Vedete tutte queste cose? In verità vi dico, non resterà qui pietra su pietra che non venga diroccata".
###### 3
<span class=vrs>3</span>Sedutosi poi sul monte degli Ulivi, i suoi discepoli gli si avvicinarono e, in disparte, gli dissero: "Dicci quando accadranno queste cose, e quale sarà il segno della tua venuta e della fine del mondo".
###### 4
<span class=vrs>4</span>Gesù rispose: "Guardate che nessuno vi inganni;
###### 5
<span class=vrs>5</span>molti verranno nel mio nome, dicendo: Io sono il Cristo, e trarranno molti in inganno.
###### 6
<span class=vrs>6</span>Sentirete poi parlare di guerre e di rumori di guerre. Guardate di non allarmarvi; è necessario che tutto questo avvenga, ma non è ancora la fine.
###### 7
<span class=vrs>7</span>Si solleverà popolo contro popolo e regno contro regno; vi saranno carestie e terremoti in vari luoghi;
###### 8
<span class=vrs>8</span>ma tutto questo è solo l’inizio dei dolori.
###### 9
<span class=vrs>9</span>Allora vi consegneranno ai supplizi e vi uccideranno, e sarete odiati da tutti i popoli a causa del mio nome.
###### 10
<span class=vrs>10</span>Molti ne resteranno scandalizzati, ed essi si tradiranno e odieranno a vicenda.
###### 11
<span class=vrs>11</span>Sorgeranno molti falsi profeti e inganneranno molti;
###### 12
<span class=vrs>12</span>per il dilagare dell’iniquità, l’amore di molti si raffredderà.
###### 13
<span class=vrs>13</span>Ma chi persevererà sino alla fine, sarà salvato.
###### 14
<span class=vrs>14</span>Frattanto questo vangelo del regno sarà annunziato in tutto il mondo, perché ne sia resa testimonianza a tutte le genti; e allora verrà la fine.
###### 15
<span class=vrs>15</span>Quando dunque vedrete l’abominio della desolazione, di cui parlò il profeta Daniele, stare nel luogo santo - chi legge comprenda -,
###### 16
<span class=vrs>16</span>allora quelli che sono in Giudea fuggano ai monti,
###### 17
<span class=vrs>17</span>chi si trova sulla terrazza non scenda a prendere la roba di casa,
###### 18
<span class=vrs>18</span>e chi si trova nel campo non torni indietro a prendersi il mantello.
###### 19
<span class=vrs>19</span>Guai alle donne incinte e a quelle che allatteranno in quei giorni.
###### 20
<span class=vrs>20</span>Pregate perché la vostra fuga non accada d’inverno o di sabato.
###### 21
<span class=vrs>21</span>Poiché vi sarà allora una tribolazione grande, quale mai avvenne dall’inizio del mondo fino a ora, né mai più ci sarà.
###### 22
<span class=vrs>22</span>E se quei giorni non fossero abbreviati, nessun vivente si salverebbe; ma a causa degli eletti quei giorni saranno abbreviati.
###### 23
<span class=vrs>23</span>Allora se qualcuno vi dirà: Ecco, il Cristo è qui, o: È là, non ci credete.
###### 24
<span class=vrs>24</span>Sorgeranno infatti falsi cristi e falsi profeti e faranno grandi portenti e miracoli, così da indurre in errore, se possibile, anche gli eletti.
###### 25
<span class=vrs>25</span>Ecco, io ve l’ho predetto.
###### 26
<span class=vrs>26</span>Se dunque vi diranno: Ecco, è nel deserto, non ci andate; o: È in casa, non ci credete.
###### 27
<span class=vrs>27</span>Come la folgore viene da oriente e brilla fino a occidente, così sarà la venuta del Figlio dell’uomo.
###### 28
<span class=vrs>28</span>Dovunque sarà il cadavere, ivi si raduneranno gli avvoltoi.
###### 29
<span class=vrs>29</span>Subito dopo la tribolazione di quei giorni, il sole si oscurerà, la luna non darà più la sua luce, gli astri cadranno dal cielo e le potenze dei cieli saranno sconvolte.
###### 30
<span class=vrs>30</span>Allora comparirà nel cielo il segno del Figlio dell’uomo e allora si batteranno il petto tutte le tribù della terra, e vedranno il Figlio dell’uomo venire sopra le nubi del cielo con grande potenza e gloria.
###### 31
<span class=vrs>31</span>Egli manderà i suoi angeli con una grande tromba e raduneranno tutti i suoi eletti dai quattro venti, da un estremo all’altro dei cieli.
###### 32
<span class=vrs>32</span>Dal fico poi imparate la parabola: quando ormai il suo ramo diventa tenero e spuntano le foglie, sapete che l’estate è vicina.
###### 33
<span class=vrs>33</span>Così anche voi, quando vedrete tutte queste cose, sappiate che Egli è proprio alle porte.
###### 34
<span class=vrs>34</span>In verità vi dico: non passerà questa generazione prima che tutto questo accada.
###### 35
<span class=vrs>35</span>Il cielo e la terra passeranno, ma le mie parole non passeranno.
###### 36
<span class=vrs>36</span>Quanto a quel giorno e a quell’ora, però, nessuno lo sa, neanche gli angeli del cielo e neppure il Figlio, ma solo il Padre.
###### 37
<span class=vrs>37</span>Come fu ai giorni di Noè, così sarà la venuta del Figlio dell’uomo.
###### 38
<span class=vrs>38</span>Infatti, come nei giorni che precedettero il diluvio mangiavano e bevevano, prendevano moglie e marito, fino a quando Noè entrò nell’arca,
###### 39
<span class=vrs>39</span>e non si accorsero di nulla finché venne il diluvio e inghiottì tutti, così sarà anche alla venuta del Figlio dell’uomo.
###### 40
<span class=vrs>40</span>Allora due uomini saranno nel campo: uno sarà preso e l’altro lasciato.
###### 41
<span class=vrs>41</span>Due donne macineranno alla mola: una sarà presa e l’altra lasciata.
###### 42
<span class=vrs>42</span>Vegliate dunque, perché non sapete in quale giorno il Signore vostro verrà.
###### 43
<span class=vrs>43</span>Questo considerate: se il padrone di casa sapesse in quale ora della notte viene il ladro, veglierebbe e non si lascerebbe scassinare la casa.
###### 44
<span class=vrs>44</span>Perciò anche voi state pronti, perché nell’ora che non immaginate, il Figlio dell’uomo verrà.
###### 45
<span class=vrs>45</span>Qual è dunque il servo fidato e prudente che il padrone ha preposto ai suoi domestici con l’incarico di dar loro il cibo al tempo dovuto?
###### 46
<span class=vrs>46</span>Beato quel servo che il padrone al suo ritorno troverà ad agire così!
###### 47
<span class=vrs>47</span>In verità vi dico: gli affiderà l’amministrazione di tutti i suoi beni.
###### 48
<span class=vrs>48</span>Ma se questo servo malvagio dicesse in cuor suo: Il mio padrone tarda a venire,
###### 49
<span class=vrs>49</span>e cominciasse a percuotere i suoi compagni e a bere e a mangiare con gli ubriaconi,
###### 50
<span class=vrs>50</span>arriverà il padrone quando il servo non se l’aspetta e nell’ora che non sa,
###### 51
<span class=vrs>51</span>lo punirà con rigore e gli infliggerà la sorte che gli ipocriti si meritano: e là sarà pianto e stridore di denti.

***

[[La Sacra Bibbia/CEI 1974/NT - 47 Matteo/CEI 74 Mt 23| ← Matteo 23]] | Matteo 24 | [[La Sacra Bibbia/CEI 1974/NT - 47 Matteo/CEI 74 Mt 25|Matteo 25 →]]