---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 23
aliases:
  - Mt-23
  - Mt 23
  - Matteo 23
  - Vangelo secondo Matteo 23
  - Vangelo secondo Matteo, capitolo 23
  - Vangelo di Matteo 23
  - Matthæus 23
  - Evangelium secundum Matthæum 23
  - Mat 23
  - Matthew 23
  - Matt 23
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_23
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_23
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/23/)"
creato: 2025/05/27 21:53:27
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 22| ← Matteo 22]] | Matteo 23 | [[La Sacra Bibbia/CEI 1974/NT - 47 Matteo/CEI 74 Mt 24|Matteo 24 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 23|Matthæus 23]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 23|Matthæus 23]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 23|Matteo 23]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 23|Matteo 23]]
>> Martini, [[La Sacra Bibbia/Martini/NT - 47 Matteo/MRT Mt 23|Matteo 23]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 23|Matteo 23]]
>> Diodati, [[La Sacra Bibbia/Diodati/NT - 47 Matteo/D Mt 23|Matteo 23]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 23|Matteo 23]]
>> Riveduta, [[La Sacra Bibbia/Riveduta/NT - 47 Matteo/RIV Mt 23|Matteo 23]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 23|Matteo 23]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 23|Matteo 23]]

# Matteo 23

***

###### 1
<span class=vrs>1</span>Allora Gesù si rivolse alla folla e ai suoi discepoli dicendo:
###### 2
<span class=vrs>2</span>"Sulla cattedra di Mosè si sono seduti gli scribi e i farisei.
###### 3
<span class=vrs>3</span>Quanto vi dicono, fatelo e osservatelo, ma non fate secondo le loro opere, perché dicono e non fanno.
###### 4
<span class=vrs>4</span>Legano infatti pesanti fardelli e li impongono sulle spalle della gente, ma loro non vogliono muoverli neppure con un dito.
###### 5
<span class=vrs>5</span>Tutte le loro opere le fanno per essere ammirati dagli uomini: allargano i loro filattèri e allungano le frange;
###### 6
<span class=vrs>6</span>amano posti d’onore nei conviti, i primi seggi nelle sinagoghe
###### 7
<span class=vrs>7</span>e i saluti nelle piazze, come anche sentirsi chiamare "rabbì’’dalla gente.
###### 8
<span class=vrs>8</span>Ma voi non fatevi chiamare "rabbì’’, perché uno solo è il vostro maestro e voi siete tutti fratelli.
###### 9
<span class=vrs>9</span>E non chiamate nessuno "padre" sulla terra, perché uno solo è il Padre vostro, quello del cielo.
###### 10
<span class=vrs>10</span>E non fatevi chiamare "maestri", perché uno solo è il vostro Maestro, il Cristo.
###### 11
<span class=vrs>11</span>Il più grande tra voi sia vostro servo;
###### 12
<span class=vrs>12</span>chi invece si innalzerà sarà abbassato e chi si abbasserà sarà innalzato.
###### 13
<span class=vrs>13</span>Guai a voi, scribi e farisei ipocriti, che chiudete il regno dei cieli davanti agli uomini; perché così voi non vi entrate, e non lasciate entrare nemmeno quelli che vogliono entrarci
###### 14
<span class=vrs>14</span>[ ]
###### 15
<span class=vrs>15</span>Guai a voi, scribi e farisei ipocriti, che percorrete il mare e la terra per fare un solo proselito e, ottenutolo, lo rendete figlio della Geenna il doppio di voi.
###### 16
<span class=vrs>16</span>Guai a voi, guide cieche, che dite: Se si giura per il tempio non vale, ma se si giura per l’oro del tempio si è obbligati.
###### 17
<span class=vrs>17</span>Stolti e ciechi: che cosa è più grande, l’oro o il tempio che rende sacro l’oro?
###### 18
<span class=vrs>18</span>E dite ancora: Se si giura per l’altare non vale, ma se si giura per l’offerta che vi sta sopra, si resta obbligati.
###### 19
<span class=vrs>19</span>Ciechi! Che cosa è più grande, l’offerta o l’altare che rende sacra l’offerta?
###### 20
<span class=vrs>20</span>Ebbene, chi giura per l’altare, giura per l’altare e per quanto vi sta sopra;
###### 21
<span class=vrs>21</span>e chi giura per il tempio, giura per il tempio e per Colui che l’abita.
###### 22
<span class=vrs>22</span>E chi giura per il cielo, giura per il trono di Dio e per Colui che vi è assiso.
###### 23
<span class=vrs>23</span>Guai a voi, scribi e farisei ipocriti, che pagate la decima della menta, dell’anèto e del cumìno, e trasgredite le prescrizioni più gravi della legge: la giustizia, la misericordia e la fedeltà. Queste cose bisognava praticare, senza omettere quelle.
###### 24
<span class=vrs>24</span>Guide cieche, che filtrate il moscerino e ingoiate il cammello!
###### 25
<span class=vrs>25</span>Guai a voi, scribi e farisei ipocriti, che pulite l’esterno del bicchiere e del piatto mentre all’interno sono pieni di rapina e d’intemperanza.
###### 26
<span class=vrs>26</span>Fariseo cieco, pulisci prima l’interno del bicchiere, perché anche l’esterno diventi netto!
###### 27
<span class=vrs>27</span>Guai a voi, scribi e farisei ipocriti, che rassomigliate a sepolcri imbiancati: essi all’esterno son belli a vedersi, ma dentro sono pieni di ossa di morti e di ogni putridume.
###### 28
<span class=vrs>28</span>Così anche voi apparite giusti all’esterno davanti agli uomini, ma dentro siete pieni d’ipocrisia e d’iniquità.
###### 29
<span class=vrs>29</span>Guai a voi, scribi e farisei ipocriti, che innalzate i sepolcri ai profeti e adornate le tombe dei giusti,
###### 30
<span class=vrs>30</span>e dite: Se fossimo vissuti al tempo dei nostri padri, non ci saremmo associati a loro per versare il sangue dei profeti;
###### 31
<span class=vrs>31</span>e così testimoniate, contro voi stessi, di essere figli degli uccisori dei profeti.
###### 32
<span class=vrs>32</span>Ebbene, colmate la misura dei vostri padri!
###### 33
<span class=vrs>33</span>Serpenti, razza di vipere, come potrete scampare dalla condanna della Geenna?
###### 34
<span class=vrs>34</span>Perciò ecco, io vi mando profeti, sapienti e scribi; di questi alcuni ne ucciderete e crocifiggerete, altri ne flagellerete nelle vostre sinagoghe e li perseguiterete di città in città;
###### 35
<span class=vrs>35</span>perché ricada su di voi tutto il sangue innocente versato sopra la terra, dal sangue del giusto Abele fino al sangue di Zaccaria, figlio di Barachìa, che avete ucciso tra il santuario e l’altare.
###### 36
<span class=vrs>36</span>In verità vi dico: tutte queste cose ricadranno su questa generazione.
###### 37
<span class=vrs>37</span>Gerusalemme, Gerusalemme, che uccidi i profeti e lapidi quelli che ti sono inviati, quante volte ho voluto raccogliere i tuoi figli, come una gallina raccoglie i pulcini sotto le ali, e voi non avete voluto!
###### 38
<span class=vrs>38</span>Ecco: la vostra casa vi sarà lasciata deserta!
###### 39
<span class=vrs>39</span>Vi dico infatti che non mi vedrete più finché non direte: Benedetto colui che viene nel nome del Signore!".

***

[[La Sacra Bibbia/CEI 1974/NT - 47 Matteo/CEI 74 Mt 22| ← Matteo 22]] | Matteo 23 | [[La Sacra Bibbia/CEI 1974/NT - 47 Matteo/CEI 74 Mt 24|Matteo 24 →]]