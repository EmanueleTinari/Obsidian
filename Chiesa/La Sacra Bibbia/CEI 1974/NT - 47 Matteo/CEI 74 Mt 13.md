---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 13
aliases:
  - Mt-13
  - Mt 13
  - Matteo 13
  - Vangelo secondo Matteo 13
  - Vangelo secondo Matteo, capitolo 13
  - Vangelo di Matteo 13
  - Matthæus 13
  - Evangelium secundum Matthæum 13
  - Mat 13
  - Matthew 13
  - Matt 13
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_13
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_13
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/13/)"
creato: 2025/05/27 15:36:04
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 12| ← Matteo 12]] | Matteo 13 | [[La Sacra Bibbia/CEI 1974/NT - 47 Matteo/CEI 74 Mt 14|Matteo 14 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 13|Matthæus 13]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 13|Matthæus 13]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 13|Matteo 13]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 13|Matteo 13]]
>> Martini, [[La Sacra Bibbia/Martini/NT - 47 Matteo/MRT Mt 13|Matteo 13]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 13|Matteo 13]]
>> Diodati, [[La Sacra Bibbia/Diodati/NT - 47 Matteo/D Mt 13|Matteo 13]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 13|Matteo 13]]
>> Riveduta, [[La Sacra Bibbia/Riveduta/NT - 47 Matteo/RIV Mt 13|Matteo 13]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 13|Matteo 13]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 13|Matteo 13]]

# Matteo 13

***

###### 1
<span class=vrs>1</span>Quel giorno Gesù uscì di casa e si sedette in riva al mare.
###### 2
<span class=vrs>2</span>Si cominciò a raccogliere attorno a lui tanta folla che dovette salire su una barca; là si pose a sedere, mentre tutta la folla rimaneva sulla spiaggia.
###### 3
<span class=vrs>3</span>Egli parlò loro di molte cose in parabole. E disse: "Ecco, il seminatore uscì a seminare.
###### 4
<span class=vrs>4</span>E mentre seminava una parte del seme cadde sulla strada e vennero gli uccelli e la divorarono.
###### 5
<span class=vrs>5</span>Un’altra parte cadde in luogo sassoso, dove non c’era molta terra; subito germogliò, perché il terreno non era profondo.
###### 6
<span class=vrs>6</span>Ma, spuntato il sole, restò bruciata e non avendo radici si seccò.
###### 7
<span class=vrs>7</span>Un’altra parte cadde sulle spine e le spine crebbero e la soffocarono.
###### 8
<span class=vrs>8</span>Un’altra parte cadde sulla terra buona e diede frutto, dove il cento, dove il sessanta, dove il trenta.
###### 9
<span class=vrs>9</span>Chi ha orecchi intenda".
###### 10
<span class=vrs>10</span>Gli si avvicinarono allora i discepoli e gli dissero: "Perché parli loro in parabole?".
###### 11
<span class=vrs>11</span>Egli rispose: "Perché a voi è dato di conoscere i misteri del regno dei cieli, ma a loro non è dato.
###### 12
<span class=vrs>12</span>Così a chi ha sarà dato e sarà nell’abbondanza; e a chi non ha sarà tolto anche quello che ha.
###### 13
<span class=vrs>13</span>Per questo parlo loro in parabole: perché pur vedendo non vedono, e pur udendo non odono e non comprendono.
###### 14
<span class=vrs>14</span>E così si adempie per loro la profezia di Isaia che dice: Voi udrete, ma non comprenderete, guarderete, ma non vedrete.
###### 15
<span class=vrs>15</span>Perché il cuore di questo popolo si è indurito, son diventati duri di orecchi, e hanno chiuso gli occhi, per non vedere con gli occhi, non sentire con gli orecchi e non intendere con il cuore e convertirsi, e io li risani.
###### 16
<span class=vrs>16</span>Ma beati i vostri occhi perché vedono e i vostri orecchi perché sentono.
###### 17
<span class=vrs>17</span>In verità vi dico: molti profeti e giusti hanno desiderato vedere ciò che voi vedete, e non lo videro, e ascoltare ciò che voi ascoltate, e non l’udirono!
###### 18
<span class=vrs>18</span>Voi dunque intendete la parabola del seminatore:
###### 19
<span class=vrs>19</span>tutte le volte che uno ascolta la parola del regno e non la comprende, viene il maligno e ruba ciò che è stato seminato nel suo cuore: questo è il seme seminato lungo la strada.
###### 20
<span class=vrs>20</span>Quello che è stato seminato nel terreno sassoso è l’uomo che ascolta la parola e subito l’accoglie con gioia,
###### 21
<span class=vrs>21</span>ma non ha radice in sé ed è incostante, sicché appena giunge una tribolazione o persecuzione a causa della parola, egli ne resta scandalizzato.
###### 22
<span class=vrs>22</span>Quello seminato tra le spine è colui che ascolta la parola, ma la preoccupazione del mondo e l’inganno della ricchezza soffocano la parola ed essa non dà frutto.
###### 23
<span class=vrs>23</span>Quello seminato nella terra buona è colui che ascolta la parola e la comprende; questi dà frutto e produce ora il cento, ora il sessanta, ora il trenta".

###### 24
<span class=vrs>24</span>Un’altra parabola espose loro così: "Il regno dei cieli si può paragonare a un uomo che ha seminato del buon seme nel suo campo.
###### 25
<span class=vrs>25</span>Ma mentre tutti dormivano venne il suo nemico, seminò zizzania in mezzo al grano e se ne andò.
###### 26
<span class=vrs>26</span>Quando poi la messe fiorì e fece frutto, ecco apparve anche la zizzania.
###### 27
<span class=vrs>27</span>Allora i servi andarono dal padrone di casa e gli dissero: Padrone, non hai seminato del buon seme nel tuo campo? Da dove viene dunque la zizzania?
###### 28
<span class=vrs>28</span>Ed egli rispose loro: Un nemico ha fatto questo. E i servi gli dissero: Vuoi dunque che andiamo a raccoglierla?
###### 29
<span class=vrs>29</span>No, rispose, perché non succeda che, cogliendo la zizzania, con essa sradichiate anche il grano.
###### 30
<span class=vrs>30</span>Lasciate che l’una e l’altro crescano insieme fino alla mietitura e al momento della mietitura dirò ai mietitori: Cogliete prima la zizzania e legatela in fastelli per bruciarla; il grano invece riponetelo nel mio granaio".

###### 31
<span class=vrs>31</span>Un’altra parabola espose loro: "Il regno dei cieli si può paragonare a un granellino di senapa, che un uomo prende e semina nel suo campo.
###### 32
<span class=vrs>32</span>Esso è il più piccolo di tutti i semi ma, una volta cresciuto, è più grande degli altri legumi e diventa un albero, tanto che vengono gli uccelli del cielo e si annidano fra i suoi rami".

###### 33
<span class=vrs>33</span>Un’altra parabola disse loro: "Il regno dei cieli si può paragonare al lievito, che una donna ha preso e impastato con tre misure di farina perché tutta si fermenti".
###### 34
<span class=vrs>34</span>Tutte queste cose Gesù disse alla folla in parabole e non parlava ad essa se non in parabole,
###### 35
<span class=vrs>35</span>perché si adempisse ciò che era stato detto dal profeta: Aprirò la mia bocca in parabole, proclamerò cose nascoste fin dalla fondazione del mondo.

###### 36
<span class=vrs>36</span>Poi Gesù lasciò la folla ed entrò in casa; i suoi discepoli gli si accostarono per dirgli: "Spiegaci la parabola della zizzania nel campo".
###### 37
<span class=vrs>37</span>Ed egli rispose: "Colui che semina il buon seme è il Figlio dell’uomo.
###### 38
<span class=vrs>38</span>Il campo è il mondo. Il seme buono sono i figli del regno; la zizzania sono i figli del maligno,
###### 39
<span class=vrs>39</span>e il nemico che l’ha seminata è il diavolo. La mietitura rappresenta la fine del mondo, e i mietitori sono gli angeli.
###### 40
<span class=vrs>40</span>Come dunque si raccoglie la zizzania e si brucia nel fuoco, così avverrà alla fine del mondo.
###### 41
<span class=vrs>41</span>Il Figlio dell’uomo manderà i suoi angeli, i quali raccoglieranno dal suo regno tutti gli scandali e tutti gli operatori di iniquità
###### 42
<span class=vrs>42</span>e li getteranno nella fornace ardente dove sarà pianto e stridore di denti.
###### 43
<span class=vrs>43</span>Allora i giusti splenderanno come il sole nel regno del Padre loro. Chi ha orecchi, intenda!
###### 44
<span class=vrs>44</span>Il regno dei cieli è simile a un tesoro nascosto in un campo; un uomo lo trova e lo nasconde di nuovo, poi va, pieno di gioia, vende tutti i suoi averi e compra quel campo.
###### 45
<span class=vrs>45</span>Il regno dei cieli è simile a un mercante che va in cerca di perle preziose;
###### 46
<span class=vrs>46</span>trovata una perla di grande valore, va, vende tutti i suoi averi e la compra.
###### 47
<span class=vrs>47</span>Il regno dei cieli è simile anche a una rete gettata nel mare, che raccoglie ogni genere di pesci.
###### 48
<span class=vrs>48</span>Quando è piena, i pescatori la tirano a riva e poi, sedutisi, raccolgono i pesci buoni nei canestri e buttano via i cattivi.
###### 49
<span class=vrs>49</span>Così sarà alla fine del mondo. Verranno gli angeli e separeranno i cattivi dai buoni
###### 50
<span class=vrs>50</span>e li getteranno nella fornace ardente, dove sarà pianto e stridore di denti.
###### 51
<span class=vrs>51</span>Avete capito tutte queste cose?". Gli risposero: "Sì".
###### 52
<span class=vrs>52</span>Ed egli disse loro: "Per questo ogni scriba divenuto discepolo del regno dei cieli è simile a un padrone di casa che estrae dal suo tesoro cose nuove e cose antiche".
###### 53
<span class=vrs>53</span>Terminate queste parabole, Gesù partì di là
###### 54
<span class=vrs>54</span>e venuto nella sua patria insegnava nella loro sinagoga e la gente rimaneva stupita e diceva: "Da dove mai viene a costui questa sapienza e questi miracoli?
###### 55
<span class=vrs>55</span>Non è egli forse il figlio del carpentiere? Sua madre non si chiama Maria e i suoi fratelli Giacomo, Giuseppe, Simone e Giuda?
###### 56
<span class=vrs>56</span>E le sue sorelle non sono tutte fra noi? Da dove gli vengono dunque tutte queste cose?".
###### 57
<span class=vrs>57</span>E si scandalizzavano per causa sua. Ma Gesù disse loro: "Un profeta non è disprezzato se non nella sua patria e in casa sua".
###### 58
<span class=vrs>58</span>E non fece molti miracoli a causa della loro incredulità.

***

[[La Sacra Bibbia/CEI 1974/NT - 47 Matteo/CEI 74 Mt 12| ← Matteo 12]] | Matteo 13 | [[La Sacra Bibbia/CEI 1974/NT - 47 Matteo/CEI 74 Mt 14|Matteo 14 →]]