---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 18
aliases:
  - Mt-18
  - Mt 18
  - Matteo 18
  - Vangelo secondo Matteo 18
  - Vangelo secondo Matteo, capitolo 18
  - Vangelo di Matteo 18
  - Matthæus 18
  - Evangelium secundum Matthæum 18
  - Mat 18
  - Matthew 18
  - Matt 18
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_18
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_18
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/18/)"
creato: 2025/05/27 21:53:13
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1 ]] | [[La Sacra Bibbia/CEI 1974/NT - 47 Matteo/CEI 74 Mt 17| ← Matteo 17]] | Matteo 18 | [[La Sacra Bibbia/CEI 1974/NT - 47 Matteo/CEI 74 Mt 19|Matteo 19 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 18|Matthæus 18]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 18|Matthæus 18]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 18|Matteo 18]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 18|Matteo 18]]
>> Martini, [[La Sacra Bibbia/Martini/NT - 47 Matteo/MRT Mt 18|Matteo 18]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 18|Matteo 18]]
>> Diodati, [[La Sacra Bibbia/Diodati/NT - 47 Matteo/D Mt 18|Matteo 18]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 18|Matteo 18]]
>> Riveduta, [[La Sacra Bibbia/Riveduta/NT - 47 Matteo/RIV Mt 18|Matteo 18]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 18|Matteo 18]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 18|Matteo 18]]

# Matteo 18

***

###### 1
<span class=vrs>1</span>In quel momento i discepoli si avvicinarono a Gesù dicendo: "Chi dunque è il più grande nel regno dei cieli?".
###### 2
<span class=vrs>2</span>Allora Gesù chiamò a sé un bambino, lo pose in mezzo a loro e disse:
###### 3
<span class=vrs>3</span>"In verità vi dico: se non vi convertirete e non diventerete come i bambini, non entrerete nel regno dei cieli.
###### 4
<span class=vrs>4</span>Perciò chiunque diventerà piccolo come questo bambino, sarà il più grande nel regno dei cieli.
###### 5
<span class=vrs>5</span>E chi accoglie anche uno solo di questi bambini in nome mio, accoglie me.
###### 6
<span class=vrs>6</span>Chi invece scandalizza anche uno solo di questi piccoli che credono in me, sarebbe meglio per lui che gli fosse appesa al collo una macina girata da asino, e fosse gettato negli abissi del mare.
###### 7
<span class=vrs>7</span>Guai al mondo per gli scandali! È inevitabile che avvengano scandali, ma guai all’uomo per colpa del quale avviene lo scandalo!
###### 8
<span class=vrs>8</span>Se la tua mano o il tuo piede ti è occasione di scandalo, taglialo e gettalo via da te; è meglio per te entrare nella vita monco o zoppo, che avere due mani o due piedi ed essere gettato nel fuoco eterno.
###### 9
<span class=vrs>9</span>E se il tuo occhio ti è occasione di scandalo, cavalo e gettalo via da te; è meglio per te entrare nella vita con un occhio solo, che avere due occhi ed essere gettato nella Geenna del fuoco.
###### 10
<span class=vrs>10</span>Guardatevi dal disprezzare uno solo di questi piccoli, perché vi dico che i loro angeli nel cielo vedono sempre la faccia del Padre mio che è nei cieli.
###### 11
<span class=vrs>11</span>[È venuto infatti il Figlio dell’uomo a salvare ciò che era perduto].
###### 12
<span class=vrs>12</span>Che ve ne pare? Se un uomo ha cento pecore e ne smarrisce una, non lascerà forse le novantanove sui monti, per andare in cerca di quella perduta?
###### 13
<span class=vrs>13</span>Se gli riesce di trovarla, in verità vi dico, si rallegrerà per quella più che per le novantanove che non si erano smarrite.
###### 14
<span class=vrs>14</span>Così il Padre vostro celeste non vuole che si perda neanche uno solo di questi piccoli.
###### 15
<span class=vrs>15</span>Se il tuo fratello commette una colpa, và e ammoniscilo fra te e lui solo; se ti ascolterà, avrai guadagnato il tuo fratello;
###### 16
<span class=vrs>16</span>se non ti ascolterà, prendi con te una o due persone, perché ogni cosa sia risolta sulla parola di due o tre testimoni.
###### 17
<span class=vrs>17</span>Se poi non ascolterà neppure costoro, dillo all’assemblea; e se non ascolterà neanche l’assemblea, sia per te come un pagano e un pubblicano.
###### 18
<span class=vrs>18</span>In verità vi dico: tutto quello che legherete sopra la terra sarà legato anche in cielo e tutto quello che scioglierete sopra la terra sarà sciolto anche in cielo.
###### 19
<span class=vrs>19</span>In verità vi dico ancora: se due di voi sopra la terra si accorderanno per domandare qualunque cosa, il Padre mio che è nei cieli ve la concederà.
###### 20
<span class=vrs>20</span>Perché dove sono due o tre riuniti nel mio nome, io sono in mezzo a loro".
###### 21
<span class=vrs>21</span>Allora Pietro gli si avvicinò e gli disse: "Signore, quante volte dovrò perdonare al mio fratello, se pecca contro di me? Fino a sette volte?".
###### 22
<span class=vrs>22</span>E Gesù gli rispose: "Non ti dico fino a sette, ma fino a settanta volte sette.
###### 23
<span class=vrs>23</span>A questo proposito, il regno dei cieli è simile a un re che volle fare i conti con i suoi servi.
###### 24
<span class=vrs>24</span>Incominciati i conti, gli fu presentato uno che gli era debitore di diecimila talenti.
###### 25
<span class=vrs>25</span>Non avendo però costui il denaro da restituire, il padrone ordinò che fosse venduto lui con la moglie, con i figli e con quanto possedeva, e saldasse così il debito.
###### 26
<span class=vrs>26</span>Allora quel servo, gettatosi a terra, lo supplicava: Signore, abbi pazienza con me e ti restituirò ogni cosa.
###### 27
<span class=vrs>27</span>Impietositosi del servo, il padrone lo lasciò andare e gli condonò il debito.
###### 28
<span class=vrs>28</span>Appena uscito, quel servo trovò un altro servo come lui che gli doveva cento denari e, afferratolo, lo soffocava e diceva: Paga quel che devi!
###### 29
<span class=vrs>29</span>Il suo compagno, gettatosi a terra, lo supplicava dicendo: Abbi pazienza con me e ti rifonderò il debito.
###### 30
<span class=vrs>30</span>Ma egli non volle esaudirlo, andò e lo fece gettare in carcere, fino a che non avesse pagato il debito.
###### 31
<span class=vrs>31</span>Visto quel che accadeva, gli altri servi furono addolorati e andarono a riferire al loro padrone tutto l’accaduto.
###### 32
<span class=vrs>32</span>Allora il padrone fece chiamare quell’uomo e gli disse: Servo malvagio, io ti ho condonato tutto il debito perché mi hai pregato.
###### 33
<span class=vrs>33</span>Non dovevi forse anche tu aver pietà del tuo compagno, così come io ho avuto pietà di te?
###### 34
<span class=vrs>34</span>E, sdegnato, il padrone lo diede in mano agli aguzzini, finché non gli avesse restituito tutto il dovuto.
###### 35
<span class=vrs>35</span>Così anche il mio Padre celeste farà a ciascuno di voi, se non perdonerete di cuore al vostro fratello".

***

[[La Sacra Bibbia/CEI 1974/NT - 47 Matteo/CEI 74 Mt 17| ← Matteo 17]] | Matteo 18 | [[La Sacra Bibbia/CEI 1974/NT - 47 Matteo/CEI 74 Mt 19|Matteo 19 →]]