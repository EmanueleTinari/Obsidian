---
cssclasses: bibbia
versione: C.E.I. 1974
testamento: Nuovo
gruppo: I Vangeli
num-libro: 47
tit-libro: Vangelo di san Matteo Apostolo ed Evangelista
capitolo: 10
aliases:
  - Mt-10
  - Mt 10
  - Matteo 10
  - Vangelo secondo Matteo 10
  - Vangelo secondo Matteo, capitolo 10
  - Vangelo di Matteo 10
  - Matthæus 10
  - Evangelium secundum Matthæum 10
  - Mat 10
  - Matthew 10
  - Matt 10
Tags: Nuovo_Testamento/I_Vangeli/Vangelo_di_San_Matteo_Apostolo_ed_Evangelista/Capitolo_10
  - Nuovo_Testamento
  - I_Vangeli
  - Vangelo_di_San_Matteo_Apostolo_ed_Evangelista
  - Capitolo_10
  - Vangelo_secondo_Matteo
  - Vangelo_di_Matteo
stato: Mancano ancora i link ai riferimenti.
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://www.bibbiaedu.it/CEI1974/nt/Mt/10/)"
creato: 2025/05/27 09:30:57
modificato: 2025/07/09 23:32:47
---

Versione C.E.I. 1974:
> [!indice-libro-biblico]- [[La Sacra Bibbia/CEI 1974/NT - 46 Malachia/CEI 74 Malachia|↑ Malachia]] | [[La Sacra Bibbia/CEI 1974/NT - 47 Matteo/CEI 74 Mt 01|⇤ Matteo 1]] | [[La Sacra Bibbia/CEI 1974/NT - 47 Matteo/CEI 74 Mt 09| ← Matteo 9]] | Matteo 10 | [[La Sacra Bibbia/CEI 1974/NT - 47 Matteo/CEI 74 Mt 11|Matteo 11 →]] | [[La Sacra Bibbia/CEI 1974/NT - 47 Matteo/CEI 74 Mt 28|Matteo 28 ⇥]] | [[La Sacra Bibbia/CEI 1974/NT - 48 Marco/CEI 74 Marco|Marco ↓]]
>> <span class="verde">Altre versioni:</span>
>>
>> Vulgata Latina, [[La Sacra Bibbia/Vulgata Latina/NT - 47 Matteo/VL Mt 10|Matthæus 10]]
>> Nova Vulgata, [[La Sacra Bibbia/Nova Vulgata/NT - 47 Matteo/NV Mt 10|Matthæus 10]]
>> C.E.I 2008, [[La Sacra Bibbia/CEI 2008/NT - 47 Matteo/CEI 08 Mt 10|Matteo 10]]
>> Interconfessionale, [[La Sacra Bibbia/Interconfessionale/NT - 47 Matteo/INT Mt 10|Matteo 10]]
>> Martini, [[La Sacra Bibbia/Martini/NT - 47 Matteo/MRT Mt 10|Matteo 10]]
>> Ricciotti, [[La Sacra Bibbia/Ricciotti/NT - 47 Matteo/RCT Mt 10|Matteo 10]]
>> Diodati, [[La Sacra Bibbia/Diodati/NT - 47 Matteo/D Mt 10|Matteo 10]]
>> Nuova Diodati, [[La Sacra Bibbia/Nuova Diodati/NT - 47 Matteo/ND Mt 10|Matteo 10]]
>> Riveduta, [[La Sacra Bibbia/Riveduta/NT - 47 Matteo/RIV Mt 10|Matteo 10]]
>> Nuova Riveduta, [[La Sacra Bibbia/Nuova Riveduta/NT - 47 Matteo/NRIV Mt 10|Matteo 10]]
>> Nuova Riveduta 2020, [[La Sacra Bibbia/Nuova Riveduta 2020/NT - 47 Matteo/RIV20 Mt 10|Matteo 10]]

# Matteo 10

***

###### 1
<span class=vrs>1</span>Chiamati a sé i dodici discepoli, diede loro il potere di scacciare gli spiriti immondi e di guarire ogni sorta di malattie e d’infermità.
###### 2
<span class=vrs>2</span>I nomi dei dodici apostoli sono: primo, Simone, chiamato Pietro, e Andrea, suo fratello; Giacomo di Zebedèo e Giovanni suo fratello,
###### 3
<span class=vrs>3</span>Filippo e Bartolomeo, Tommaso e Matteo il pubblicano, Giacomo di Alfeo e Taddeo,
###### 4
<span class=vrs>4</span>Simone il Cananeo e Giuda l’Iscariota, che poi lo tradì.
###### 5
<span class=vrs>5</span>Questi dodici Gesù li inviò dopo averli così istruiti: "Non andate fra i pagani e non entrate nelle città dei Samaritani;
###### 6
<span class=vrs>6</span>rivolgetevi piuttosto alle pecore perdute della casa d’Israele.
###### 7
<span class=vrs>7</span>E strada facendo, predicate che il regno dei cieli è vicino.
###### 8
<span class=vrs>8</span>Guarite gli infermi, risuscitate i morti, sanate i lebbrosi, cacciate i demòni. Gratuitamente avete ricevuto, gratuitamente date.
###### 9
<span class=vrs>9</span>Non procuratevi oro, né argento, né moneta di rame nelle vostre cinture,
###### 10
<span class=vrs>10</span>né bisaccia da viaggio, né due tuniche, né sandali, né bastone, perché l’operaio ha diritto al suo nutrimento.
###### 11
<span class=vrs>11</span>In qualunque città o villaggio entriate, fatevi indicare se vi sia qualche persona degna, e lì rimanete fino alla vostra partenza.
###### 12
<span class=vrs>12</span>Entrando nella casa, rivolgetele il saluto.
###### 13
<span class=vrs>13</span>Se quella casa ne sarà degna, la vostra pace scenda sopra di essa; ma se non ne sarà degna, la vostra pace ritorni a voi.
###### 14
<span class=vrs>14</span>Se qualcuno poi non vi accoglierà e non darà ascolto alle vostre parole, uscite da quella casa o da quella città e scuotete la polvere dai vostri piedi.
###### 15
<span class=vrs>15</span>In verità vi dico, nel giorno del giudizio il paese di Sòdoma e Gomorra avrà una sorte più sopportabile di quella città.
###### 16
<span class=vrs>16</span>Ecco: io vi mando come pecore in mezzo ai lupi; siate dunque prudenti come i serpenti e semplici come le colombe.
###### 17
<span class=vrs>17</span>Guardatevi dagli uomini, perché vi consegneranno ai loro tribunali e vi flagelleranno nelle loro sinagoghe;
###### 18
<span class=vrs>18</span>e sarete condotti davanti ai governatori e ai re per causa mia, per dare testimonianza a loro e ai pagani.
###### 19
<span class=vrs>19</span>E quando vi consegneranno nelle loro mani, non preoccupatevi di come o di che cosa dovrete dire, perché vi sarà suggerito in quel momento ciò che dovrete dire:
###### 20
<span class=vrs>20</span>non siete infatti voi a parlare, ma è lo Spirito del Padre vostro che parla in voi.
###### 21
<span class=vrs>21</span>Il fratello darà a morte il fratello e il padre il figlio, e i figli insorgeranno contro i genitori e li faranno morire.
###### 22
<span class=vrs>22</span>E sarete odiati da tutti a causa del mio nome; ma chi persevererà sino alla fine sarà salvato.
###### 23
<span class=vrs>23</span>Quando vi perseguiteranno in una città, fuggite in un’altra; in verità vi dico: non avrete finito di percorrere le città di Israele, prima che venga il Figlio dell’uomo.
###### 24
<span class=vrs>24</span>Un discepolo non è da più del maestro, né un servo da più del suo padrone;
###### 25
<span class=vrs>25</span>è sufficiente per il discepolo essere come il suo maestro e per il servo come il suo padrone. Se hanno chiamato Beelzebùl il padrone di casa, quanto più i suoi familiari!
###### 26
<span class=vrs>26</span>Non li temete dunque, poiché non v’è nulla di nascosto che non debba essere svelato, e di segreto che non debba essere manifestato.
###### 27
<span class=vrs>27</span>Quello che vi dico nelle tenebre ditelo nella luce, e quello che ascoltate all’orecchio predicatelo sui tetti.
###### 28
<span class=vrs>28</span>E non abbiate paura di quelli che uccidono il corpo, ma non hanno potere di uccidere l’anima; temete piuttosto colui che ha il potere di far perire e l’anima e il corpo nella Geenna.
###### 29
<span class=vrs>29</span>Due passeri non si vendono forse per un soldo? Eppure neanche uno di essi cadrà a terra senza che il Padre vostro lo voglia.
###### 30
<span class=vrs>30</span>Quanto a voi, perfino i capelli del vostro capo sono tutti contati;
###### 31
<span class=vrs>31</span>non abbiate dunque timore: voi valete più di molti passeri!
###### 32
<span class=vrs>32</span>Chi dunque mi riconoscerà davanti agli uomini, anch’io lo riconoscerò davanti al Padre mio che è nei cieli;
###### 33
<span class=vrs>33</span>chi invece mi rinnegherà davanti agli uomini, anch’io lo rinnegherò davanti al Padre mio che è nei cieli.
###### 34
<span class=vrs>34</span>Non crediate che io sia venuto a portare pace sulla terra; non sono venuto a portare pace, ma una spada.
###### 35
<span class=vrs>35</span>Sono venuto infatti a separare il figlio dal padre, la figlia dalla madre, la nuora dalla suocera:
###### 36
<span class=vrs>36</span>e i nemici dell’uomo saranno quelli della sua casa.
###### 37
<span class=vrs>37</span>Chi ama il padre o la madre più di me non è degno di me; chi ama il figlio o la figlia più di me non è degno di me;
###### 38
<span class=vrs>38</span>chi non prende la sua croce e non mi segue, non è degno di me.
###### 39
<span class=vrs>39</span>Chi avrà trovato la sua vita, la perderà: e chi avrà perduto la sua vita per causa mia, la troverà.
###### 40
<span class=vrs>40</span>Chi accoglie voi accoglie me, e chi accoglie me accoglie colui che mi ha mandato.
###### 41
<span class=vrs>41</span>Chi accoglie un profeta come profeta, avrà la ricompensa del profeta, e chi accoglie un giusto come giusto, avrà la ricompensa del giusto.
###### 42
<span class=vrs>42</span>E chi avrà dato anche solo un bicchiere di acqua fresca a uno di questi piccoli, perché è mio discepolo, in verità io vi dico: non perderà la sua ricompensa".

***

[[La Sacra Bibbia/CEI 1974/NT - 47 Matteo/CEI 74 Mt 09| ← Matteo 9]] | Matteo 10 | [[La Sacra Bibbia/CEI 1974/NT - 47 Matteo/CEI 74 Mt 11|Matteo 11 →]]