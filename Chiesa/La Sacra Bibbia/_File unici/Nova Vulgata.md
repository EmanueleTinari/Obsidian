---
creato: 2025/06/28 14:22:00
modificato: 2025/07/09 23:32:47
---

# Nova Vulgata

## Vetus Testamentum

### Liber Genesis

#### 1

***

###### 1
<span class=vrs>1</span>In principio creavit Deus caelum et terram.
###### 2
<span class=vrs>2</span>Terra autem erat inanis et vacua, et tenebrae super faciem abyssi, et spiritus Dei ferebatur super aquas.
###### 3
<span class=vrs>3</span>Dixitque Deus: “Fiat lux”. Et facta est lux.
###### 4
<span class=vrs>4</span>Et vidit Deus lucem quod esset bona et divisit Deus lucem ac tenebras.
###### 5
<span class=vrs>5</span>Appellavitque Deus lucem Diem et tenebras Noctem. Factumque est vespere et mane, dies unus.
###### 6
<span class=vrs>6</span>Dixit quoque Deus: “Fiat firmamentum in medio aquarum et dividat aquas ab aquis”.
###### 7
<span class=vrs>7</span>Et fecit Deus firmamentum divisitque aquas, quae erant sub firmamento, ab his, quae erant super firmamentum. Et factum est ita.
###### 8
<span class=vrs>8</span>Vocavitque Deus firmamentum Caelum. Et factum est vespere et mane, dies secundus.
###### 9
<span class=vrs>9</span>Dixit vero Deus: “Congregentur aquae, quae sub caelo sunt, in locum unum, et appareat arida”. Factumque est ita.
###### 10
<span class=vrs>10</span>Et vocavit Deus aridam Terram congregationesque aquarum appellavit Maria. Et vidit Deus quod esset bonum.
###### 11
<span class=vrs>11</span>Et ait Deus: “Germinet terra herbam virentem et herbam facientem semen et lignum pomiferum faciens fructum iuxta genus suum, cuius semen in semetipso sit super terram”. Et factum est ita.
###### 12
<span class=vrs>12</span>Et protulit terra herbam virentem et herbam afferentem semen iuxta genus suum lignumque faciens fructum, qui habet in semetipso sementem secundum speciem suam. Et vidit Deus quod esset bonum.
###### 13
<span class=vrs>13</span>Et factum est vespere et mane, dies tertius.
###### 14
<span class=vrs>14</span>Dixit autem Deus: “Fiant luminaria in firmamento caeli, ut dividant diem ac noctem et sint in signa et tempora et dies et annos,
###### 15
<span class=vrs>15</span>ut luceant in firmamento caeli et illuminent terram. Et factum est ita.
###### 16
<span class=vrs>16</span>Fecitque Deus duo magna luminaria: luminare maius, ut praeesset diei, et luminare minus, ut praeesset nocti, et stellas.
###### 17
<span class=vrs>17</span>Et posuit eas Deus in firmamento caeli, ut lucerent super terram
###### 18
<span class=vrs>18</span>et praeessent diei ac nocti et dividerent lucem ac tenebras. Et vidit Deus quod esset bonum.
###### 19
<span class=vrs>19</span>Et factum est vespere et mane, dies quartus.
###### 20
<span class=vrs>20</span>Dixit etiam Deus: “Pullulent aquae reptile animae viventis, et volatile volet super terram sub firmamento caeli”.
###### 21
<span class=vrs>21</span>Creavitque Deus cete grandia et omnem animam viventem atque motabilem, quam pullulant aquae secundum species suas, et omne volatile secundum genus suum. Et vidit Deus quod esset bonum;
###### 22
<span class=vrs>22</span>benedixitque eis Deus dicens: “Crescite et multiplicamini et replete aquas maris, avesque multiplicentur super terram ”.
###### 23
<span class=vrs>23</span>Et factum est vespere et mane, dies quintus.
###### 24
<span class=vrs>24</span>Dixit quoque Deus: “Producat terra animam viventem in genere suo, iumenta et reptilia et bestias terrae secundum species suas”. Factumque est ita.
###### 25
<span class=vrs>25</span>Et fecit Deus bestias terrae iuxta species suas et iumenta secundum species suas et omne reptile terrae in genere suo. Et vidit Deus quod esset bonum.
###### 26
<span class=vrs>26</span>Et ait Deus: “Faciamus hominem ad imaginem et similitudinem nostram; et praesint piscibus maris et volatilibus caeli et bestiis universaeque terrae omnique reptili, quod movetur in terra”.
###### 27
<span class=vrs>27</span>Et creavit Deus hominem ad imaginem suam;
ad imaginem Dei creavit illum;
masculum et feminam creavit eos.
###### 28
<span class=vrs>28</span>Benedixitque illis Deus et ait illis Deus: “Crescite et multiplicamini et replete terram et subicite eam et dominamini piscibus maris et volatilibus caeli et universis animantibus, quae moventur super terram”.
###### 29
<span class=vrs>29</span>Dixitque Deus: “Ecce dedi vobis omnem herbam afferentem semen super terram et universa ligna, quae habent in semetipsis fructum ligni portantem sementem, ut sint vobis in escam
###### 30
<span class=vrs>30</span>et cunctis animantibus terrae omnique volucri caeli et universis, quae moventur in terra et in quibus est anima vivens, omnem herbam virentem ad vescendum”. Et factum est ita.
###### 31
<span class=vrs>31</span>Viditque Deus cuncta, quae fecit, et ecce erant valde bona. Et factum est vespere et mane, dies sextus.

***

#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48
#### 49
#### 50

### Liber Exodus

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40

### Liber Leviticus

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27

### Liber Numeri

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36

### Liber Deuteronomii

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34

### Liber Iosue

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24

### Liber Iudicum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21

### Liber Ruth

#### 1
#### 2
#### 3
#### 4

### Liber I Samuelis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31

### Liber II Samuelis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24

### Liber I Regum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22

### Liber II Regum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25

### Liber I Paralipomenon

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29

### Liber II Paralipomenon

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36

### Liber Esdrae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10

### Liber Nehemiae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13

### Liber Thobis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14

### Liber Iudith

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16

### Liber Esther

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10

### Liber Iob

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42

### Liber Psalmorum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48
#### 49
#### 50
#### 51
#### 52
#### 53
#### 54
#### 55
#### 56
#### 57
#### 58
#### 59
#### 60
#### 61
#### 62
#### 63
#### 64
#### 65
#### 66
#### 67
#### 68
#### 69
#### 70
#### 71
#### 72
#### 73
#### 74
#### 75
#### 76
#### 77
#### 78
#### 79
#### 80
#### 81
#### 82
#### 83
#### 84
#### 85
#### 86
#### 87
#### 88
#### 89
#### 90
#### 91
#### 92
#### 93
#### 94
#### 95
#### 96
#### 97
#### 98
#### 99
#### 100
#### 101
#### 102
#### 103
#### 104
#### 105
#### 106
#### 107
#### 108
#### 109
#### 110
#### 111
#### 112
#### 113
#### 114
#### 115
#### 116
#### 117
#### 118
#### 119
#### 120
#### 121
#### 122
#### 123
#### 124
#### 125
#### 126
#### 127
#### 128
#### 129
#### 130
#### 131
#### 132
#### 133
#### 134
#### 135
#### 136
#### 137
#### 138
#### 139
#### 140
#### 141
#### 142
#### 143
#### 144
#### 145
#### 146
#### 147
#### 148
#### 149
#### 150

### Liber Proverbiorum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31

### Liber Ecclesiastes

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12

### Canticum Canticorum

#### 1
#### 2
#### 3
#### 4
#### 5
#### 6
#### 7
#### 8

### Liber Sapientiae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19

### Liber Ecclesiasticus

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48
#### 49
#### 50
#### 51

### Liber Isaiae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48
#### 49
#### 50
#### 51
#### 52
#### 53
#### 54
#### 55
#### 56
#### 57
#### 58
#### 59
#### 60
#### 61
#### 62
#### 63
#### 64
#### 65
#### 66

### Liber Ieremiae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48
#### 49
#### 50
#### 51
#### 52

### Lamentationes

#### 1
#### 2
#### 3
#### 4
#### 5

### Liber Baruch

#### 1
#### 2
#### 3
#### 4
#### 5
#### 6

### Prophetia Ezechielis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28
#### 29
#### 30
#### 31
#### 32
#### 33
#### 34
#### 35
#### 36
#### 37
#### 38
#### 39
#### 40
#### 41
#### 42
#### 43
#### 44
#### 45
#### 46
#### 47
#### 48

### Prophetia Danielis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14

### Prophetia Osee

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14

### Prophetia Ioel

#### 1
#### 2
#### 3
#### 4

### Prophetia Amos

#### 1
#### 2
#### 3
#### 4
#### 5
#### 6
#### 7
#### 8
#### 9

### Prophetia Abdiae

#### 1

### Prophetia Ionae

#### 1
#### 2
#### 3
#### 4

### Prophetia Michaeae

#### 1
#### 2
#### 3
#### 4
#### 5
#### 6
#### 7

### Prophetia Nahum

#### 1
#### 2
#### 3

### Prophetia Habacuc

#### 1
#### 2
#### 3

### Prophetia Sophoniae

#### 1
#### 2
#### 3

### Prophetia Aggaei

#### 1
#### 2

### Prophetia Zachariae

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14

### Prophetia Malachiae

#### 1
#### 2
#### 3

### Liber I Maccabaeorum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16

### Liber II Maccabaeorum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15

## Novum Testamentum

### Evangelium secundum Matthaeum

#### 1

***

###### 1
<span class=vrs>1</span>Liber generationis Iesu Christi filii David filii Abraham.
###### 2
<span class=vrs>2</span>Abraham genuit Isaac, Isaac autem genuit Iacob, Iacob autem genuit Iudam et fratres eius,
###### 3
<span class=vrs>3</span>Iudas autem genuit Phares et Zara de Thamar, Phares autem genuit Esrom, Esrom autem genuit Aram,
###### 4
<span class=vrs>4</span>Aram autem genuit Aminadab, Aminadab autem genuit Naasson, Naasson autem genuit Salmon,
###### 5
<span class=vrs>5</span>Salmon autem genuit Booz de Rahab, Booz autem genuit Obed ex Ruth, Obed autem genuit Iesse,
###### 6
<span class=vrs>6</span>Iesse autem genuit David regem. David autem genuit Salomonem ex ea, quae fuit Uriae,
###### 7
<span class=vrs>7</span>Salomon autem genuit Roboam, Roboam autem genuit Abiam, Abia autem genuit Asa,
###### 8
<span class=vrs>8</span>Asa autem genuit Iosaphat, Iosaphat autem genuit Ioram, Ioram autem genuit Oziam,
###### 9
<span class=vrs>9</span>Ozias autem genuit Ioatham, Ioatham autem genuit Achaz, Achaz autem genuit Ezechiam,
###### 10
<span class=vrs>10</span>Ezechias autem genuit Manassen, Manasses autem genuit Amon, Amon autem genuit Iosiam,
###### 11
<span class=vrs>11</span>Iosias autem genuit Iechoniam et fratres eius in transmigratione Babylonis.
###### 12
<span class=vrs>12</span>Et post transmigrationem Babylonis Iechonias genuit Salathiel, Salathiel autem genuit Zorobabel,
###### 13
<span class=vrs>13</span>Zorobabel autem genuit Abiud, Abiud autem genuit Eliachim, Eliachim autem genuit Azor,
###### 14
<span class=vrs>14</span>Azor autem genuit Sadoc, Sadoc autem genuit Achim, Achim autem genuit Eliud,
###### 15
<span class=vrs>15</span>Eliud autem genuit Eleazar, Eleazar autem genuit Matthan, Matthan autem genuit Iacob,
###### 16
<span class=vrs>16</span>Iacob autem genuit Ioseph virum Mariae, de qua natus est Iesus, qui vocatur Christus.
###### 17
<span class=vrs>17</span>Omnes ergo generationes ab Abraham usque ad David generationes quattuordecim; et a David usque ad transmigrationem Babylonis generationes quattuordecim; et a transmigratione Babylonis usque ad Christum generationes quattuordecim.
###### 18
<span class=vrs>18</span>Iesu Christi autem generatio sic erat. Cum esset desponsata mater eius Maria Ioseph, antequam convenirent inventa est in utero habens de Spiritu Sancto.
###### 19
<span class=vrs>19</span>Ioseph autem vir eius, cum esset iustus et nollet eam traducere, voluit occulte dimittere eam.
###### 20
<span class=vrs>20</span>Haec autem eo cogitante, ecce angelus Domini in somnis apparuit ei dicens: “Ioseph fili David, noli timere accipere Mariam coniugem tuam. Quod enim in ea natum est, de Spiritu Sancto est;
###### 21
<span class=vrs>21</span>pariet autem filium, et vocabis nomen eius Iesum: ipse enim salvum faciet populum suum a peccatis eorum”.
###### 22
<span class=vrs>22</span>Hoc autem totum factum est, ut adimpleretur id, quod dictum est a Domino per prophetam dicentem:
###### 23
<span class=vrs>23</span>“Ecce, virgo in utero habebit et pariet filium, et vocabunt nomen eius Emmanuel”, quod est interpretatum Nobiscum Deus.
###### 24
<span class=vrs>24</span>Exsurgens autem Ioseph a somno fecit, sicut praecepit ei angelus Domini, et accepit coniugem suam;
###### 25
<span class=vrs>25</span>et non cognoscebat eam, donec peperit filium, et vocavit nomen eius Iesum.

***

#### 2

***

###### 1
<span class=vrs>1</span>Cum autem natus esset Iesus in Bethlehem Iudaeae in diebus Herodis regis, ecce Magi ab oriente venerunt Hierosolymam
###### 2
<span class=vrs>2</span>dicentes: "Ubi est, qui natus est, rex Iudaeorum? Vidimus enim stellam eius in oriente et venimus adorare eum".
###### 3
<span class=vrs>3</span>Audiens autem Herodes rex turbatus est et omnis Hierosolyma cum illo;
###### 4
<span class=vrs>4</span>et congregans omnes principes sacerdotum et scribas populi, sciscitabatur ab eis ubi Christus nasceretur.
###### 5
<span class=vrs>5</span>At illi dixerunt ei: "In Bethlehem Iudaeae. Sic enim scriptum est per prophetam:
###### 6
<span class=vrs>6</span>Et tu, Bethlehem terra Iudae, nequaquam minima es in principibus Iudae; ex te enim exiet dux, qui reget populum meum Israel".
###### 7
<span class=vrs>7</span>Tunc Herodes, clam vocatis Magis, diligenter didicit ab eis tempus stellae, quae apparuit eis;
###### 8
<span class=vrs>8</span>et mittens illos in Bethlehem dixit: "Ite et interrogate diligenter de puero; et cum inveneritis, renuntiate mihi, ut et ego veniens adorem eum".
###### 9
<span class=vrs>9</span>Qui cum audissent regem, abierunt. Et ecce stella, quam viderant in oriente, antecedebat eos, usque dum veniens staret supra, ubi erat puer.
###### 10
<span class=vrs>10</span>Videntes autem stellam gavisi sunt gaudio magno valde.
###### 11
<span class=vrs>11</span>Et intrantes domum viderunt puerum cum Maria matre eius, et procidentes adoraverunt eum; et apertis thesauris suis, obtulerunt ei munera, aurum et tus et myrrham.
###### 12
<span class=vrs>12</span>Et responso accepto in somnis, ne redirent ad Herodem, per aliam viam reversi sunt in regionem suam.
###### 13
<span class=vrs>13</span>Qui cum recessissent, ecce angelus Domini apparet in somnis Ioseph dicens: "Surge et accipe puerum et matrem eius et fuge in Aegyptum et esto ibi, usque dum dicam tibi; futurum est enim ut Herodes quaerat puerum ad perdendum eum".
###### 14
<span class=vrs>14</span>Qui consurgens accepit puerum et matrem eius nocte et recessit in Aegyptum
###### 15
<span class=vrs>15</span>et erat ibi usque ad obitum Herodis, ut adimpleretur, quod dictum est a Domino per prophetam dicentem: "Ex Aegypto vocavi filium meum".
###### 16
<span class=vrs>16</span>Tunc Herodes videns quoniam illusus esset a Magis, iratus est valde et mittens occidit omnes pueros, qui erant in Bethlehem et in omnibus finibus eius, a bimatu et infra, secundum tempus, quod exquisierat a Magis.
###### 17
<span class=vrs>17</span>Tunc adimpletum est, quod dictum est per Ieremiam prophetam dicentem:
###### 18
<span class=vrs>18</span>"Vox in Rama audita est, ploratus et ululatus multus: Rachel plorans filios suos, et noluit consolari, quia non sunt".
###### 19
<span class=vrs>19</span>Defuncto autem Herode, ecce apparet angelus Domini in somnis Ioseph in Aegypto
###### 20
<span class=vrs>20</span>dicens: "Surge et accipe puerum et matrem eius et vade in terram Israel; defuncti sunt enim, qui quaerebant animam pueri".
###### 21
<span class=vrs>21</span>Qui surgens accepit puerum et matrem eius et venit in terram Israel.
###### 22
<span class=vrs>22</span>Audiens autem quia Archelaus regnaret in Iudaea pro Herode patre suo, timuit illuc ire; et admonitus in somnis, secessit in partes Galilaeae
###### 23
<span class=vrs>23</span>et veniens habitavit in civitate, quae vocatur Nazareth, ut adimpleretur, quod dictum est per Prophetas: "Nazaraeus vocabitur".

***

#### 3

***

###### 1
<span class=vrs>1</span>In diebus autem illis venit Ioannes Baptista praedicans in deserto Iudaeae
###### 2
<span class=vrs>2</span>et dicens: "Paenitentiam agite; appropinquavit enim regnum caelorum".
###### 3
<span class=vrs>3</span>Hic est enim, qui dictus est per Isaiam prophetam dicentem: "Vox clamantis in deserto: Parate viam Domini, rectas facite semitas eius!".
###### 4
<span class=vrs>4</span>Ipse autem Ioannes habebat vestimentum de pilis cameli et zonam pelliceam circa lumbos suos; esca autem eius erat locustae et mel silvestre.
###### 5
<span class=vrs>5</span>Tunc exibat ad eum Hierosolyma et omnis Iudaea et omnis regio circa Iordanem,
###### 6
<span class=vrs>6</span>et baptizabantur in Iordane flumine ab eo, confitentes peccata sua.
###### 7
<span class=vrs>7</span>Videns autem multos pharisaeorum et sadducaeorum venientes ad baptismum suum, dixit eis: "Progenies viperarum, quis demonstravit vobis fugere a futura ira?
###### 8
<span class=vrs>8</span>Facite ergo fructum dignum paenitentiae
###### 9
<span class=vrs>9</span>et ne velitis dicere intra vos: "Patrem habemus Abraham"; dico enim vobis quoniam potest Deus de lapidibus istis suscitare Abrahae filios.
###### 10
<span class=vrs>10</span>Iam enim securis ad radicem arborum posita est; omnis ergo arbor, quae non facit fructum bonum, exciditur et in ignem mittitur.
###### 11
<span class=vrs>11</span>Ego quidem vos baptizo in aqua in paenitentiam; qui autem post me venturus est, fortior me est, cuius non sum dignus calceamenta portare; ipse vos baptizabit in Spiritu Sancto et igni,
###### 12
<span class=vrs>12</span>cuius ventilabrum in manu sua, et permundabit aream suam et congregabit triticum suum in horreum, paleas autem comburet igni inexstinguibili".
###### 13
<span class=vrs>13</span>Tunc venit Iesus a Galilaea in Iordanem ad Ioannem, ut baptizaretur ab eo.
###### 14
<span class=vrs>14</span>Ioannes autem prohibebat eum dicens: "Ego a te debeo baptizari, et tu venis ad me?".
###### 15
<span class=vrs>15</span>Respondens autem Iesus dixit ei: "Sine modo, sic enim decet nos implere omnem iustitiam". Tunc dimittit eum.
###### 16
<span class=vrs>16</span>Baptizatus autem Iesus, confestim ascendit de aqua; et ecce aperti sunt ei caeli, et vidit Spiritum Dei descendentem sicut columbam et venientem super se.
###### 17
<span class=vrs>17</span>Et ecce vox de caelis dicens: "Hic est Filius meus dilectus, in quo
mihi complacui".

***

#### 4

***

###### 1
<span class=vrs>1</span>Tunc Iesus ductus est in desertum a Spiritu, ut tentaretur a Diabolo.
###### 2
<span class=vrs>2</span>Et cum ieiunasset quadraginta diebus et quadraginta noctibus, postea esuriit.
###### 3
<span class=vrs>3</span>Et accedens tentator dixit ei: "Si Filius Dei es, dic, ut lapides isti panes fiant".
###### 4
<span class=vrs>4</span>Qui respondens dixit: "Scriptum est: Non in pane solo vivet homo, sed in omni verbo, quod procedit de ore Dei".
###### 5
<span class=vrs>5</span>Tunc assumit eum Diabolus in sanctam civitatem et statuit eum supra pinnaculum templi
###### 6
<span class=vrs>6</span>et dicit ei: "Si Filius Dei es, mitte te deorsum. Scriptum est enim: Angelis suis mandabit de te, et in manibus tollent te, ne forte offendas ad lapidem pedem tuum".
###### 7
<span class=vrs>7</span>Ait illi Iesus: "Rursum scriptum est: Non tentabis Dominum Deum tuum".
###### 8
<span class=vrs>8</span>Iterum assumit eum Diabolus in montem excelsum valde et ostendit ei omnia regna mundi et gloriam eorum
###### 9
<span class=vrs>9</span>et dicit illi: "Haec tibi omnia dabo, si cadens adoraveris me".
###### 10
<span class=vrs>10</span>Tunc dicit ei Iesus: "Vade, Satanas! Scriptum est enim: Dominum Deum tuum adorabis et illi soli servies".
###### 11
<span class=vrs>11</span>Tunc reliquit eum Diabolus, et ecce angeli accesserunt et ministrabant ei.
###### 12
<span class=vrs>12</span>Cum autem audisset quod Ioannes traditus esset, secessit in Galilaeam.
###### 13
<span class=vrs>13</span>Et relicta Nazareth, venit et habitavit in Capharnaum maritimam
###### 14
<span class=vrs>14</span>in finibus Zabulon et Nephthali, ut impleretur, quod dictum est per Isaiam prophetam dicentem:
###### 15
<span class=vrs>15</span>"Terra Zabulon et terra Nephthali, ad viam maris, trans Iordanem, Galilaea gentium;
###### 16
<span class=vrs>16</span>populus, qui sedebat in tenebris, lucem vidit magnam, et sedentibus in regione et umbra mortis lux orta est eis".
###### 17
<span class=vrs>17</span>Exinde coepit Iesus praedicare et dicere: "Paenitentiam agite; appropinquavit enim regnum caelorum".
###### 18
<span class=vrs>18</span>Ambulans autem iuxta mare Galilaeae, vidit duos fratres, Simonem, qui vocatur Petrus, et Andream fratrem eius, mittentes rete in mare; erant enim piscatores.
###### 19
<span class=vrs>19</span>Et ait illis: "Venite post me, et faciam vos piscatores hominum".
###### 20
<span class=vrs>20</span>At illi continuo, relictis retibus, secuti sunt eum.
###### 21
<span class=vrs>21</span>Et procedens inde vidit alios duos fratres, Iacobum Zebedaei et Ioannem fratrem eius, in navi cum Zebedaeo patre eorum reficientes retia sua; et vocavit eos.
###### 22
<span class=vrs>22</span>Illi autem statim, relicta navi et patre suo, secuti sunt eum.
###### 23
<span class=vrs>23</span>Et circumibat Iesus totam Galilaeam, docens in synagogis eorum et praedicans evangelium regni et sanans omnem languorem et omnem infirmitatem in populo.
###### 24
<span class=vrs>24</span>Et abiit opinio eius in totam Syriam; et obtulerunt ei omnes male habentes, variis languoribus et tormentis comprehensos, et qui daemonia habebant, et lunaticos et paralyticos, et curavit eos.
###### 25
<span class=vrs>25</span>Et secutae sunt eum turbae multae de Galilaea et Decapoli et Hierosolymis et Iudaea et de trans Iordanem.

***

#### 5

***

###### 1
<span class=vrs>1</span>Videns autem turbas, ascendit in montem; et cum sedisset, accesserunt ad eum discipuli eius;
###### 2
<span class=vrs>2</span>et aperiens os suum docebat eos dicens:
###### 3
<span class=vrs>3</span>"Beati pauperes spiritu, quoniam ipsorum est regnum caelorum.
###### 4
<span class=vrs>4</span>Beati, qui lugent, quoniam ipsi consolabuntur.
###### 5
<span class=vrs>5</span>Beati mites, quoniam ipsi possidebunt terram.
###### 6
<span class=vrs>6</span>Beati, qui esuriunt et sitiunt iustitiam, quoniam ipsi saturabuntur.
###### 7
<span class=vrs>7</span>Beati misericordes, quia ipsi misericordiam consequentur.
###### 8
<span class=vrs>8</span>Beati mundo corde, quoniam ipsi Deum videbunt.
###### 9
<span class=vrs>9</span>Beati pacifici, quoniam filii Dei vocabuntur.
###### 10
<span class=vrs>10</span>Beati, qui persecutionem patiuntur propter iustitiam, quoniam ipsorum est regnum caelorum.
###### 11
<span class=vrs>11</span>Beati estis cum maledixerint vobis et persecuti vos fuerint et dixerint omne malum adversum vos, mentientes, propter me.
###### 12
<span class=vrs>12</span>Gaudete et exsultate, quoniam merces vestra copiosa est in caelis; sic enim persecuti sunt prophetas, qui fuerunt ante vos.
###### 13
<span class=vrs>13</span>Vos estis sal terrae; quod si sal evanuerit, in quo salietur? Ad nihilum valet ultra, nisi ut mittatur foras et conculcetur ab hominibus.
###### 14
<span class=vrs>14</span>Vos estis lux mundi. Non potest civitas abscondi supra montem posita;
###### 15
<span class=vrs>15</span>neque accendunt lucernam et ponunt eam sub modio, sed super candelabrum, ut luceat omnibus, qui in domo sunt.
###### 16
<span class=vrs>16</span>Sic luceat lux vestra coram hominibus, ut videant vestra bona opera et glorificent Patrem vestrum, qui in caelis est.
###### 17
<span class=vrs>17</span>Nolite putare quoniam veni solvere Legem aut Prophetas; non veni solvere, sed adimplere.
###### 18
<span class=vrs>18</span>Amen quippe dico vobis: Donec transeat caelum et terra, iota unum aut unus apex non praeteribit a Lege, donec omnia fiant.
###### 19
<span class=vrs>19</span>Qui ergo solverit unum de mandatis istis minimis et docuerit sic homines, minimus vocabitur in regno caelorum; qui autem fecerit et docuerit, hic magnus vocabitur in regno caelorum.
###### 20
<span class=vrs>20</span>Dico enim vobis: Nisi abundaverit iustitia vestra plus quam scribarum et pharisaeorum, non intrabitis in regnum caelorum.
###### 21
<span class=vrs>21</span>Audistis quia dictum est antiquis: "Non occides; qui autem occiderit, reus erit iudicio".
###### 22
<span class=vrs>22</span>Ego autem dico vobis: Omnis, qui irascitur fratri suo, reus erit iudicio; qui autem dixerit fratri suo: "Racha", reus erit concilio; qui autem dixerit: "Fatue", reus erit gehennae ignis.
###### 23
<span class=vrs>23</span>Si ergo offeres munus tuum ad altare, et ibi recordatus fueris quia frater tuus habet aliquid adversum te,
###### 24
<span class=vrs>24</span>relinque ibi munus tuum ante altare et vade, prius, reconciliare fratri tuo et tunc veniens offer munus tuum.
###### 25
<span class=vrs>25</span>Esto consentiens adversario tuo cito, dum es in via cum eo, ne forte tradat te adversarius iudici, et iudex tradat te ministro, et in carcerem mittaris.
###### 26
<span class=vrs>26</span>Amen dico tibi: Non exies inde, donec reddas novissimum quadrantem.
###### 27
<span class=vrs>27</span>Audistis quia dictum est: "Non moechaberis".
###### 28
<span class=vrs>28</span>Ego autem dico vobis: Omnis, qui viderit mulierem ad concupiscendum eam, iam moechatus est eam in corde suo.
###### 29
<span class=vrs>29</span>Quod si oculus tuus dexter scandalizat te, erue eum et proice abs te; expedit enim tibi, ut pereat unum membrorum tuorum, quam totum corpus tuum mittatur in gehennam.
###### 30
<span class=vrs>30</span>Et si dextera manus tua scandalizat te, abscide eam et proice abs te; expedit enim tibi, ut pereat unum membrorum tuorum, quam totum corpus tuum abeat in gehennam.
###### 31
<span class=vrs>31</span>Dictum est autem: "Quicumque dimiserit uxorem suam, det illi libellum repudii".
###### 32
<span class=vrs>32</span>Ego autem dico vobis: Omnis, qui dimiserit uxorem suam, excepta fornicationis causa, facit eam moechari; et, qui dimissam duxerit, adulterat.
###### 33
<span class=vrs>33</span>Iterum audistis quia dictum est antiquis: "Non periurabis; reddes autem Domino iuramenta tua".
###### 34
<span class=vrs>34</span>Ego autem dico vobis: Non iurare omnino, neque per caelum, quia thronus Dei est,
###### 35
<span class=vrs>35</span>neque per terram, quia scabellum est pedum eius, neque per Hierosolymam, quia civitas est magni Regis;
###### 36
<span class=vrs>36</span>neque per caput tuum iuraveris, quia non potes unum capillum album facere aut nigrum.
###### 37
<span class=vrs>37</span>Sit autem sermo vester: "Est, est", "Non, non"; quod autem his abundantius est, a Malo est.
###### 38
<span class=vrs>38</span>Audistis quia dictum est: "Oculum pro oculo et dentem pro dente".
###### 39
<span class=vrs>39</span>Ego autem dico vobis: Non resistere malo; sed si quis te percusserit in dextera maxilla tua, praebe illi et alteram;
###### 40
<span class=vrs>40</span>et ei, qui vult tecum iudicio contendere et tunicam tuam tollere, remitte ei et pallium;
###### 41
<span class=vrs>41</span>et quicumque te angariaverit mille passus, vade cum illo duo.
###### 42
<span class=vrs>42</span>Qui petit a te, da ei; et volenti mutuari a te, ne avertaris.
###### 43
<span class=vrs>43</span>Audistis quia dictum est: "Diliges proximum tuum et odio habebis inimicum tuum".
###### 44
<span class=vrs>44</span>Ego autem dico vobis: Diligite inimicos vestros et orate pro persequentibus vos,
###### 45
<span class=vrs>45</span>ut sitis filii Patris vestri, qui in caelis est, quia solem suum oriri facit super malos et bonos et pluit super iustos et iniustos.
###### 46
<span class=vrs>46</span>Si enim dilexeritis eos, qui vos diligunt, quam mercedem habetis? Nonne et publicani hoc faciunt?
###### 47
<span class=vrs>47</span>Et si salutaveritis fratres vestros tantum, quid amplius facitis? Nonne et ethnici hoc faciunt?
###### 48
<span class=vrs>48</span>Estote ergo vos perfecti, sicut Pater vester caelestis perfectus est.

***

#### 6

***

###### 1
<span class=vrs>1</span>Attendite, ne iustitiam vestram faciatis coram hominibus, ut videamini ab eis; alioquin mercedem non habetis apud Patrem vestrum, qui in caelis est.
###### 2
<span class=vrs>2</span>Cum ergo facies eleemosynam, noli tuba canere ante te, sicut hypocritae faciunt in synagogis et in vicis, ut honorificentur ab hominibus. Amen dico vobis: Receperunt mercedem suam.
###### 3
<span class=vrs>3</span>Te autem faciente eleemosynam, nesciat sinistra tua quid faciat dextera tua,
###### 4
<span class=vrs>4</span>ut sit eleemosyna tua in abscondito, et Pater tuus, qui videt in abscondito, reddet tibi.
###### 5
<span class=vrs>5</span>Et cum oratis, non eritis sicut hypocritae, qui amant in synagogis et in angulis platearum stantes orare, ut videantur ab hominibus. Amen dico vobis: Receperunt mercedem suam.
###### 6
<span class=vrs>6</span>Tu autem cum orabis, intra in cubiculum tuum et, clauso ostio tuo, ora Patrem tuum, qui est in abscondito; et Pater tuus, qui videt in abscondito, reddet tibi.
###### 7
<span class=vrs>7</span>Orantes autem nolite multum loqui sicut ethnici; putant enim quia in multiloquio suo exaudiantur.
###### 8
<span class=vrs>8</span>Nolite ergo assimilari eis; scit enim Pater vester, quibus opus sit vobis, antequam petatis eum.
###### 9
<span class=vrs>9</span>Sic ergo vos orabitis: Pater noster, qui es in caelis, sanctificetur nomen tuum,
###### 10
<span class=vrs>10</span>adveniat regnum tuum, fiat voluntas tua, sicut in caelo, et in terra.
###### 11
<span class=vrs>11</span>Panem nostrum supersubstantialem da nobis hodie;
###### 12
<span class=vrs>12</span>et dimitte nobis debita nostra, sicut et nos dimittimus debitoribus nostris;
###### 13
<span class=vrs>13</span>et ne inducas nos in tentationem, sed libera nos a Malo.
###### 14
<span class=vrs>14</span>Si enim dimiseritis hominibus peccata eorum, dimittet et vobis Pater vester caelestis;
###### 15
<span class=vrs>15</span>si autem non dimiseritis hominibus, nec Pater vester dimittet peccata vestra.
###### 16
<span class=vrs>16</span>Cum autem ieiunatis, nolite fieri sicut hypocritae tristes; demoliuntur enim facies suas, ut pareant hominibus ieiunantes. Amen dico vobis: Receperunt mercedem suam.
###### 17
<span class=vrs>17</span>Tu autem cum ieiunas, unge caput tuum et faciem tuam lava,
###### 18
<span class=vrs>18</span>ne videaris hominibus ieiunans sed Patri tuo, qui est in abscondito; et Pater tuus, qui videt in abscondito, reddet tibi.
###### 19
<span class=vrs>19</span>Nolite thesaurizare vobis thesauros in terra, ubi aerugo et tinea demolitur, et ubi fures effodiunt et furantur;
###### 20
<span class=vrs>20</span>thesaurizate autem vobis thesauros in caelo, ubi neque aerugo neque tinea demolitur, et ubi fures non effodiunt nec furantur;
###### 21
<span class=vrs>21</span>ubi enim est thesaurus tuus, ibi erit et cor tuum.
###### 22
<span class=vrs>22</span>Lucerna corporis est oculus. Si ergo fuerit oculus tuus simplex, totum corpus tuum lucidum erit;
###### 23
<span class=vrs>23</span>si autem oculus tuus nequam fuerit, totum corpus tuum tenebrosum erit. Si ergo lumen, quod in te est, tene brae sunt, tenebrae quantae erunt!
###### 24
<span class=vrs>24</span>Nemo potest duobus dominis servire: aut enim unum odio habebit et alterum diliget, aut unum sustinebit et alterum contemnet; non potestis Deo servire et mammonae.
###### 25
<span class=vrs>25</span>Ideo dico vobis: Ne solliciti sitis animae vestrae quid manducetis, neque corpori vestro quid induamini. Nonne anima plus est quam esca, et corpus quam vestimentum?
###### 26
<span class=vrs>26</span>Respicite volatilia caeli, quoniam non serunt neque metunt neque congregant in horrea, et Pater vester caelestis pascit illa. Nonne vos magis pluris estis illis?
###### 27
<span class=vrs>27</span>Quis autem vestrum cogitans potest adicere ad aetatem suam cubitum unum?
###### 28
<span class=vrs>28</span>Et de vestimento quid solliciti estis? Considerate lilia agri quomodo crescunt: non laborant neque nent.
###### 29
<span class=vrs>29</span>Dico autem vobis quoniam nec Salomon in omni gloria sua coopertus est sicut unum ex istis.
###### 30
<span class=vrs>30</span>Si autem fenum agri, quod hodie est et cras in clibanum mittitur, Deus sic vestit, quanto magis vos, modicae fidei?
###### 31
<span class=vrs>31</span>Nolite ergo solliciti esse dicentes: "Quid manducabimus?", aut: "Quid bibemus?", aut: "Quo operiemur?".
###### 32
<span class=vrs>32</span>Haec enim omnia gentes inquirunt; scit enim Pater vester caelestis quia his omnibus indigetis.
###### 33
<span class=vrs>33</span>Quaerite autem primum regnum Dei et iustitiam eius, et haec omnia adicientur vobis.
###### 34
<span class=vrs>34</span>Nolite ergo esse solliciti in crastinum; crastinus enim dies sollicitus erit sibi ipse. Sufficit diei malitia sua.

***

#### 7

***

###### 1
<span class=vrs>1</span>Nolite iudicare, ut non iudice mini;
###### 2
<span class=vrs>2</span>in quo enim iudicio iudicaveritis, iudicabimini, et in qua mensura mensi fueritis, metietur vobis.
###### 3
<span class=vrs>3</span>Quid autem vides festucam in oculo fratris tui, et trabem in oculo tuo non vides?
###### 4
<span class=vrs>4</span>Aut quomodo dices fratri tuo: "Sine, eiciam festucam de oculo tuo", et ecce trabes est in oculo tuo?
###### 5
<span class=vrs>5</span>Hypocrita, eice primum trabem de oculo tuo, et tunc videbis eicere festucam de oculo fratris tui.
###### 6
<span class=vrs>6</span>Nolite dare sanctum canibus neque mittatis margaritas vestras ante porcos, ne forte conculcent eas pedibus suis et conversi dirumpant vos.
###### 7
<span class=vrs>7</span>Petite, et dabitur vobis; quaerite et invenietis; pulsate, et aperietur vobis.
###### 8
<span class=vrs>8</span>Omnis enim qui petit, accipit; et, qui quaerit, invenit; et pulsanti aperietur.
###### 9
<span class=vrs>9</span>Aut quis est ex vobis homo, quem si petierit filius suus panem, numquid lapidem porriget ei?
###### 10
<span class=vrs>10</span>Aut si piscem petierit, numquid serpentem porriget ei?
###### 11
<span class=vrs>11</span>Si ergo vos, cum sitis mali, nostis dona bona dare filiis vestris, quanto magis Pater vester, qui in caelis est, dabit bona petentibus se.
###### 12
<span class=vrs>12</span>Omnia ergo, quaecumque vultis ut faciant vobis homines, ita et vos facite eis; haec est enim Lex et Prophetae.
###### 13
<span class=vrs>13</span>Intrate per angustam portam, quia lata porta et spatiosa via, quae ducit ad perditionem, et multi sunt, qui intrant per eam;
###### 14
<span class=vrs>14</span>quam angusta porta et arta via, quae ducit ad vitam, et pauci sunt, qui inveniunt eam!
###### 15
<span class=vrs>15</span>Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces.
###### 16
<span class=vrs>16</span>A fructibus eorum cognoscetis eos; numquid colligunt de spinis uvas aut de tribulis ficus?
###### 17
<span class=vrs>17</span>Sic omnis arbor bona fructus bonos facit, mala autem arbor fructus malos facit;
###### 18
<span class=vrs>18</span>non potest arbor bona fructus malos facere, neque arbor mala fructus bonos facere.
###### 19
<span class=vrs>19</span>Omnis arbor, quae non facit fructum bonum, exciditur et in ignem mittitur.
###### 20
<span class=vrs>20</span>Igitur ex fructibus eorum cognoscetis eos.
###### 21
<span class=vrs>21</span>Non omnis, qui dicit mihi: "Domine, Domine", intrabit in regnum caelorum, sed qui facit voluntatem Patris mei, qui in caelis est.
###### 22
<span class=vrs>22</span>Multi dicent mihi in illa die: "Domine, Domine, nonne in tuo nomine prophetavimus, et in tuo nomine daemonia eiecimus, et in tuo nomine virtutes multas fecimus?".
###### 23
<span class=vrs>23</span>Et tunc confitebor illis: Numquam novi vos; discedite a me, qui operamini iniquitatem.
###### 24
<span class=vrs>24</span>Omnis ergo, qui audit verba mea haec et facit ea, assimilabitur viro sapienti, qui aedificavit domum suam supra petram.
###### 25
<span class=vrs>25</span>Et descendit pluvia, et venerunt flumina, et flaverunt venti et irruerunt in domum illam, et non cecidit; fundata enim erat supra petram.
###### 26
<span class=vrs>26</span>Et omnis, qui audit verba mea haec et non facit ea, similis erit viro stulto, qui aedificavit domum suam supra arenam.
###### 27
<span class=vrs>27</span>Et descendit pluvia, et venerunt flumina, et flaverunt venti et irruerunt in domum illam, et cecidit, et fuit ruina eius magna".
###### 28
<span class=vrs>28</span>Et factum est, cum consummasset Iesus verba haec, admirabantur turbae super doctrinam eius;
###### 29
<span class=vrs>29</span>erat enim docens eos sicut potestatem habens, et non sicut scribae eorum.

***

#### 8

***

###### 1
<span class=vrs>1</span>Cum autem descendisset de monte, secutae sunt eum turbae multae.
###### 2
<span class=vrs>2</span>Et ecce leprosus veniens adorabat eum dicens: "Domine, si vis, potes me mundare".
###### 3
<span class=vrs>3</span>Et extendens manum, tetigit eum dicens: "Volo, mundare!" ; et confestim mundata est lepra eius.
###### 4
<span class=vrs>4</span>Et ait illi Iesus: "Vide, nemini dixeris; sed vade, ostende te sacerdoti et offer munus, quod praecepit Moyses, in testimonium illis".
###### 5
<span class=vrs>5</span>Cum autem introisset Capharnaum, accessit ad eum centurio rogans eum
###### 6
<span class=vrs>6</span>et dicens: "Domine, puer meus iacet in domo paralyticus et male torquetur".
###### 7
<span class=vrs>7</span>Et ait illi: "Ego veniam et curabo eum".
###### 8
<span class=vrs>8</span>Et respondens centurio ait: "Domine, non sum dignus, ut intres sub tectum meum, sed tantum dic verbo, et sanabitur puer meus.
###### 9
<span class=vrs>9</span>Nam et ego homo sum sub potestate, habens sub me milites, et dico huic: "Vade", et vadit; et alii: "Veni", et venit; et servo meo: "Fac hoc", et facit".
###### 10
<span class=vrs>10</span>Audiens autem Iesus, miratus est et sequentibus se dixit: "Amen dico vobis: Apud nullum inveni tantam fidem in Israel!
###### 11
<span class=vrs>11</span>Dico autem vobis quod multi ab oriente et occidente venient et recumbent cum Abraham et Isaac et Iacob in regno caelorum;
###### 12
<span class=vrs>12</span>filii autem regni eicientur in tenebras exteriores: ibi erit fletus et stridor dentium".
###### 13
<span class=vrs>13</span>Et dixit Iesus centurioni: "Vade; sicut credidisti, fiat tibi". Et sanatus est puer in hora illa.
###### 14
<span class=vrs>14</span>Et cum venisset Iesus in domum Petri, vidit socrum eius iacentem et febricitantem;
###### 15
<span class=vrs>15</span>et tetigit manum eius, et dimisit eam febris; et surrexit et ministrabat ei.
###### 16
<span class=vrs>16</span>Vespere autem facto, obtulerunt ei multos daemonia habentes; et eiciebat spiritus verbo et omnes male habentes curavit,
###### 17
<span class=vrs>17</span>ut adimpleretur, quod dictum est per Isaiam prophetam dicentem: "Ipse infirmitates nostras accepit et aegrotationes portavit".
###### 18
<span class=vrs>18</span>Videns autem Iesus turbas multas circum se, iussit ire trans fretum.
###### 19
<span class=vrs>19</span>Et accedens unus scriba ait illi: "Magister, sequar te, quocumque ieris".
###### 20
<span class=vrs>20</span>Et dicit ei Iesus: "Vulpes foveas habent, et volucres caeli tabernacula, Filius autem hominis non habet, ubi caput reclinet".
###### 21
<span class=vrs>21</span>Alius autem de discipulis eius ait illi: "Domine, permitte me primum ire et sepelire patrem meum".
###### 22
<span class=vrs>22</span>Iesus autem ait illi: "Sequere me et dimitte mortuos sepelire mortuos suos".
###### 23
<span class=vrs>23</span>Et ascendente eo in naviculam, secuti sunt eum discipuli eius.
###### 24
<span class=vrs>24</span>Et ecce motus magnus factus est in mari, ita ut navicula operiretur fluctibus; ipse vero dormiebat.
###### 25
<span class=vrs>25</span>Et accesserunt et suscitaverunt eum dicentes: "Domine, salva nos, perimus!".
###### 26
<span class=vrs>26</span>Et dicit eis: "Quid timidi estis, modicae fidei?". Tunc surgens increpavit ventis et mari, et facta est tranquillitas magna.
###### 27
<span class=vrs>27</span>Porro homines mirati sunt dicentes: "Qualis est hic, quia et venti et mare oboediunt ei?".
###### 28
<span class=vrs>28</span>Et cum venisset trans fretum in regionem Gadarenorum, occurrerunt ei duo habentes daemonia, de monumentis exeuntes, saevi nimis, ita ut nemo posset transire per viam illam.
###### 29
<span class=vrs>29</span>Et ecce clamaverunt dicentes: "Quid nobis et tibi, Fili Dei? Venisti huc ante tempus torquere nos?".
###### 30
<span class=vrs>30</span>Erat autem longe ab illis grex porcorum multorum pascens.
###### 31
<span class=vrs>31</span>Daemones autem rogabant eum dicentes: "Si eicis nos, mitte nos in gregem porcorum".
###### 32
<span class=vrs>32</span>Et ait illis: "Ite". Et illi exeuntes abierunt in porcos; et ecce impetu abiit totus grex per praeceps in mare, et mortui sunt in aquis.
###### 33
<span class=vrs>33</span>Pastores autem fugerunt et venientes in civitatem nuntiaverunt omnia et de his, qui daemonia habuerant.
###### 34
<span class=vrs>34</span>Et ecce tota civitas exiit obviam Iesu, et viso eo rogabant, ut transiret a finibus eorum.

***

#### 9

***

###### 1
<span class=vrs>1</span>Et ascendens in naviculam transfretavit et venit in civitatem suam.
###### 2
<span class=vrs>2</span>Et ecce offerebant ei paralyticum iacentem in lecto. Et videns Iesus fidem illorum, dixit paralytico: "Confide, fili; remittuntur peccata tua".
###### 3
<span class=vrs>3</span>Et ecce quidam de scribis dixerunt intra se: "Hic blasphemat".
###### 4
<span class=vrs>4</span>Et cum vidisset Iesus cogitationes eorum, dixit: "Ut quid cogitatis mala in cordibus vestris?
###### 5
<span class=vrs>5</span>Quid enim est facilius, dicere: "Dimittuntur peccata tua", aut dicere: "Surge et ambula"?
###### 6
<span class=vrs>6</span>Ut sciatis autem quoniam Filius hominis habet potestatem in terra dimittendi peccata — tunc ait paralytico - : Surge, tolle lectum tuum et vade in domum tuam".
###### 7
<span class=vrs>7</span>Et surrexit et abiit in domum suam.
###### 8
<span class=vrs>8</span>Videntes autem turbae timuerunt et glorificaverunt Deum, qui dedit potestatem talem hominibus.
###### 9
<span class=vrs>9</span>Et cum transiret inde Iesus, vidit hominem sedentem in teloneo, Matthaeum nomine, et ait illi: "Sequere me". Et surgens secutus est eum.
###### 10
<span class=vrs>10</span>Et factum est, discumbente eo in domo, ecce multi publicani et peccatores venientes simul discumbebant cum Iesu et discipulis eius.
###### 11
<span class=vrs>11</span>Et videntes pharisaei dicebant discipulis eius: "Quare cum publicanis et peccatoribus manducat magister vester?".
###### 12
<span class=vrs>12</span>At ille audiens ait: "Non est opus valentibus medico sed male habentibus.
###### 13
<span class=vrs>13</span>Euntes autem discite quid est: "Misericordiam volo et non sacrificium". Non enim veni vocare iustos sed peccatores".
###### 14
<span class=vrs>14</span>Tunc accedunt ad eum discipuli Ioannis dicentes: "Quare nos et pharisaei ieiunamus frequenter, discipuli autem tui non ieiunant?".
###### 15
<span class=vrs>15</span>Et ait illis Iesus: "Numquid possunt convivae nuptiarum lugere, quamdiu cum illis est sponsus? Venient autem dies, cum auferetur ab eis sponsus, et tunc ieiunabunt.
###### 16
<span class=vrs>16</span>Nemo autem immittit commissuram panni rudis in vestimentum vetus; tollit enim supplementum eius a vestimento, et peior scissura fit.
###### 17
<span class=vrs>17</span>Neque mittunt vinum novum in utres veteres, alioquin rumpuntur utres, et vinum effunditur, et utres pereunt; sed vinum novum in utres novos mittunt, et ambo conservantur".
###### 18
<span class=vrs>18</span>Haec illo loquente ad eos, ecce princeps unus accessit et adorabat eum dicens: "Filia mea modo defuncta est; sed veni, impone manum tuam super eam, et vivet".
###### 19
<span class=vrs>19</span>Et surgens Iesus sequebatur eum et discipuli eius.
###### 20
<span class=vrs>20</span>Et ecce mulier, quae sanguinis fluxum patiebatur duodecim annis, accessit retro et tetigit fimbriam vestimenti eius.
###### 21
<span class=vrs>21</span>Dicebat enim intra se: "Si tetigero tantum vestimentum eius, salva ero".
###### 22
<span class=vrs>22</span>At Iesus conversus et videns eam dixit: "Confide, filia; fides tua te salvam fecit". Et salva facta est mulier ex illa hora.
###### 23
<span class=vrs>23</span>Et cum venisset Iesus in domum principis et vidisset tibicines et turbam tumultuantem,
###### 24
<span class=vrs>24</span>dicebat: "Recedite; non est enim mortua puella, sed dormit". Et deridebant eum.
###### 25
<span class=vrs>25</span>At cum eiecta esset turba, intravit et tenuit manum eius, et surrexit puella.
###### 26
<span class=vrs>26</span>Et exiit fama haec in universam terram illam.
###### 27
<span class=vrs>27</span>Et transeunte inde Iesu, secuti sunt eum duo caeci clamantes et dicentes: "Miserere nostri, fili David!".
###### 28
<span class=vrs>28</span>Cum autem venisset domum, accesserunt ad eum caeci, et dicit eis Iesus: "Creditis quia possum hoc facere?". Dicunt ei: "Utique, Domine".
###### 29
<span class=vrs>29</span>Tunc tetigit oculos eorum dicens: "Secundum fidem vestram fiat vobis".
###### 30
<span class=vrs>30</span>Et aperti sunt oculi illorum. Et comminatus est illis Iesus dicens: "Videte, ne quis sciat".
###### 31
<span class=vrs>31</span>Illi autem exeuntes diffamaverunt eum in universa terra illa.
###### 32
<span class=vrs>32</span>Egressis autem illis, ecce obtulerunt ei hominem mutum, daemonium habentem.
###### 33
<span class=vrs>33</span>Et eiecto daemone, locutus est mutus. Et miratae sunt turbae dicentes: "Numquam apparuit sic in Israel!".
###### 34
<span class=vrs>34</span>Pharisaei autem dicebant: "In principe daemoniorum eicit daemones".
###### 35
<span class=vrs>35</span>Et circumibat Iesus civitates omnes et castella, docens in synagogis eorum et praedicans evangelium regni et curans omnem languorem et omnem infirmitatem.
###### 36
<span class=vrs>36</span>Videns autem turbas, misertus est eis, quia erant vexati et iacentes sicut oves non habentes pastorem.
###### 37
<span class=vrs>37</span>Tunc dicit discipulis suis: "Messis quidem multa, operarii autem pauci;
###### 38
<span class=vrs>38</span>rogate ergo Dominum messis, ut mittat operarios in messem suam".

***

#### 10

***

###### 1
<span class=vrs>1</span>Et convocatis Duodecim discipulis suis, dedit illis potestatem spirituum immundorum, ut eicerent eos et curarent omnem languorem et omnem infirmitatem.
###### 2
<span class=vrs>2</span>Duodecim autem apostolorum nomina sunt haec: primus Simon, qui dicitur Petrus, et Andreas frater eius, et Iacobus Zebedaei et Ioannes frater eius,
###### 3
<span class=vrs>3</span>Philippus et Bartholomaeus, Thomas et Matthaeus publicanus, Iacobus Alphaei et Thaddaeus,
###### 4
<span class=vrs>4</span>Simon Chananaeus et Iudas Iscariotes, qui et tradidit eum.
###### 5
<span class=vrs>5</span>Hos Duodecim misit Iesus praecipiens eis et dicens: "In viam gentium ne abieritis et in civitates Samaritanorum ne intraveritis;
###### 6
<span class=vrs>6</span>sed potius ite ad oves, quae perierunt domus Israel.
###### 7
<span class=vrs>7</span>Euntes autem praedicate dicentes: "Appropinquavit regnum caelorum".
###### 8
<span class=vrs>8</span>Infirmos curate, mortuos suscitate, leprosos mundate, daemones eicite; gratis accepistis, gratis date.
###### 9
<span class=vrs>9</span>Nolite possidere aurum neque argentum neque pecuniam in zonis vestris,
###### 10
<span class=vrs>10</span>non peram in via neque duas tunicas neque calceamenta neque virgam; dignus enim est operarius cibo suo.
###### 11
<span class=vrs>11</span>In quamcumque civitatem aut castellum intraveritis, interrogate quis in ea dignus sit; et ibi manete donec exeatis.
###### 12
<span class=vrs>12</span>Intrantes autem in domum, salutate eam;
###### 13
<span class=vrs>13</span>et si quidem fuerit domus digna, veniat pax vestra super eam; si autem non fuerit digna, pax vestra ad vos revertatur.
###### 14
<span class=vrs>14</span>Et quicumque non receperit vos neque audierit sermones vestros, exeuntes foras de domo vel de civitate illa, excutite pulverem de pedibus vestris.
###### 15
<span class=vrs>15</span>Amen dico vobis: Tolerabilius erit terrae Sodomorum et Gomorraeorum in die iudicii quam illi civitati.
###### 16
<span class=vrs>16</span>Ecce ego mitto vos sicut oves in medio luporum; estote ergo prudentes sicut serpentes et simplices sicut columbae.
###### 17
<span class=vrs>17</span>Cavete autem ab hominibus; tradent enim vos in conciliis, et in synagogis suis flagellabunt vos;
###### 18
<span class=vrs>18</span>et ad praesides et ad reges ducemini propter me in testimonium illis et gentibus.
###### 19
<span class=vrs>19</span>Cum autem tradent vos, nolite cogitare quomodo aut quid loquamini; dabitur enim vobis in illa hora quid loquamini.
###### 20
<span class=vrs>20</span>Non enim vos estis, qui loquimini, sed Spiritus Patris vestri, qui loquitur in vobis.
###### 21
<span class=vrs>21</span>Tradet autem frater fratrem in mortem, et pater filium; et insurgent filii in parentes et morte eos afficient.
###### 22
<span class=vrs>22</span>Et eritis odio omnibus propter nomen meum; qui autem perseveraverit in finem, hic salvus erit.
###### 23
<span class=vrs>23</span>Cum autem persequentur vos in civitate ista, fugite in aliam; amen enim dico vobis: Non consummabitis civitates Israel, donec veniat Filius hominis.
###### 24
<span class=vrs>24</span>Non est discipulus super magistrum nec servus super dominum suum.
###### 25
<span class=vrs>25</span>Sufficit discipulo, ut sit sicut magister eius, et servus sicut dominus eius. Si patrem familias Beelzebul vocaverunt, quanto magis domesticos eius!
###### 26
<span class=vrs>26</span>Ne ergo timueritis eos. Nihil enim est opertum, quod non revelabitur, et occultum, quod non scietur.
###### 27
<span class=vrs>27</span>Quod dico vobis in tenebris, dicite in lumine; et, quod in aure auditis, praedicate super tecta.
###### 28
<span class=vrs>28</span>Et nolite timere eos, qui occidunt corpus, animam autem non possunt occidere; sed potius eum timete, qui potest et animam et corpus perdere in gehenna.
###### 29
<span class=vrs>29</span>Nonne duo passeres asse veneunt? Et unus ex illis non cadet super terram sine Patre vestro.
###### 30
<span class=vrs>30</span>Vestri autem et capilli capitis omnes numerati sunt.
###### 31
<span class=vrs>31</span>Nolite ergo timere; multis passeribus meliores estis vos.
###### 32
<span class=vrs>32</span>Omnis ergo qui confitebitur me coram hominibus, confitebor et ego eum coram Patre meo, qui est in caelis;
###### 33
<span class=vrs>33</span>qui autem negaverit me coram hominibus, negabo et ego eum coram Patre meo, qui est in caelis.
###### 34
<span class=vrs>34</span>Nolite arbitrari quia venerim mittere pacem in terram; non veni pacem mittere sed gladium.
###### 35
<span class=vrs>35</span>Veni enim separare hominem adversus patrem suum et filiam adversus matrem suam et nurum adversus socrum suam:
###### 36
<span class=vrs>36</span>et inimici hominis domestici eius.
###### 37
<span class=vrs>37</span>Qui amat patrem aut matrem plus quam me, non est me dignus; et, qui amat filium aut filiam super me, non est me dignus;
###### 38
<span class=vrs>38</span>et, qui non accipit crucem suam et sequitur me, non est me dignus.
###### 39
<span class=vrs>39</span>Qui invenerit animam suam, perdet illam; et, qui perdiderit animam suam propter me, inveniet eam.
###### 40
<span class=vrs>40</span>Qui recipit vos, me recipit; et, qui me recipit, recipit eum, qui me misit.
###### 41
<span class=vrs>41</span>Qui recipit prophetam in nomine prophetae, mercedem prophetae accipiet; et, qui recipit iustum in nomine iusti, mercedem iusti accipiet.
###### 42
<span class=vrs>42</span>Et, quicumque potum dederit uni ex minimis istis calicem aquae frigidae tantum in nomine discipuli, amen dico vobis: Non perdet mercedem suam".

***

#### 11

***

###### 1
<span class=vrs>1</span>Et factum est, cum consummasset Iesus praecipiens Duodecim discipulis suis, transiit inde, ut doceret et praedicaret in civitatibus eorum.
###### 2
<span class=vrs>2</span>Ioannes autem, cum audisset in vinculis opera Christi, mittens per discipulos suos
###### 3
<span class=vrs>3</span>ait illi: "Tu es qui venturus es, an alium exspectamus?".
###### 4
<span class=vrs>4</span>Et respondens Iesus ait illis: "Euntes renuntiate Ioanni, quae auditis et videtis:
###### 5
<span class=vrs>5</span>caeci vident et claudi ambulant, leprosi mundantur et surdi audiunt et mortui resurgunt et pauperes evangelizantur;
###### 6
<span class=vrs>6</span>et beatus est, qui non fuerit scandalizatus in me".
###### 7
<span class=vrs>7</span>Illis autem abeuntibus, coepit Iesus dicere ad turbas de Ioanne: "Quid existis in desertum videre? Arundinem vento agitatam?
###### 8
<span class=vrs>8</span>Sed quid existis videre? Hominem mollibus vestitum? Ecce, qui mollibus vestiuntur, in domibus regum sunt.
###### 9
<span class=vrs>9</span>Sed quid existis videre? Prophetam? Etiam, dico vobis, et plus quam prophetam.
###### 10
<span class=vrs>10</span>Hic est, de quo scriptum est: "Ecce ego mitto angelum meum ante faciem tuam, qui praeparabit viam tuam ante te".
###### 11
<span class=vrs>11</span>Amen dico vobis: Non surrexit inter natos mulierum maior Ioanne Baptista; qui autem minor est in regno caelorum, maior est illo.
###### 12
<span class=vrs>12</span>A diebus autem Ioannis Baptistae usque nunc regnum caelorum vim patitur, et violenti rapiunt illud.
###### 13
<span class=vrs>13</span>Omnes enim Prophetae et Lex usque ad Ioannem prophetaverunt;
###### 14
<span class=vrs>14</span>et si vultis recipere, ipse est Elias, qui venturus est.
###### 15
<span class=vrs>15</span>Qui habet aures, audiat.
###### 16
<span class=vrs>16</span>Cui autem similem aestimabo generationem istam? Similis est pueris sedentibus in foro, qui clamantes coaequalibus
###### 17
<span class=vrs>17</span>dicunt: "Cecinimus vobis, et non saltastis; lamentavimus, et non planxistis".
###### 18
<span class=vrs>18</span>Venit enim Ioannes neque manducans neque bibens, et dicunt: "Daemonium habet!";
###### 19
<span class=vrs>19</span>venit Filius hominis manducans et bibens, et dicunt: "Ecce homo vorax et potator vini, publicanorum amicus et peccatorum!". Et iustificata est sapientia ab operibus suis".
###### 20
<span class=vrs>20</span>Tunc coepit exprobrare civitatibus, in quibus factae sunt plurimae virtutes eius, quia non egissent paenitentiam:
###### 21
<span class=vrs>21</span>"Vae tibi, Chorazin! Vae tibi, Bethsaida! Quia si in Tyro et Sidone factae essent virtutes, quae factae sunt in vobis, olim in cilicio et cinere paenitentiam egissent.
###### 22
<span class=vrs>22</span>Verumtamen dico vobis: Tyro et Sidoni remissius erit in die iudicii quam vobis.
###### 23
<span class=vrs>23</span>Et tu, Capharnaum, numquid usque in caelum exaltaberis? Usque in infernum descendes! Quia si in Sodomis factae fuissent virtutes, quae factae sunt in te, mansissent usque in hunc diem.
###### 24
<span class=vrs>24</span>Verumtamen dico vobis: Terrae Sodomorum remissius erit in die iudicii quam tibi".
###### 25
<span class=vrs>25</span>In illo tempore respondens Iesus dixit: "Confiteor tibi, Pater, Domine caeli et terrae, quia abscondisti haec a sapientibus et prudentibus et revelasti ea parvulis.
###### 26
<span class=vrs>26</span>Ita, Pater, quoniam sic fuit placitum ante te.
###### 27
<span class=vrs>27</span>Omnia mihi tradita sunt a Patre meo; et nemo novit Filium nisi Pater, neque Patrem quis novit nisi Filius et cui voluerit Filius revelare.
###### 28
<span class=vrs>28</span>Venite ad me, omnes, qui laboratis et onerati estis, et ego reficiam vos.
###### 29
<span class=vrs>29</span>Tollite iugum meum super vos et discite a me, quia mitis sum et humilis corde, et invenietis requiem animabus vestris.
###### 30
<span class=vrs>30</span>Iugum enim meum suave, et onus meum leve est".

***

#### 12

***

###### 1
<span class=vrs>1</span>In illo tempore abiit Iesus sabbatis per sata; discipuli autem eius esurierunt et coeperunt vellere spicas et manducare.
###### 2
<span class=vrs>2</span>Pharisaei autem videntes dixerunt ei: "Ecce discipuli tui faciunt, quod non licet facere sabbato".
###### 3
<span class=vrs>3</span>At ille dixit eis: "Non legistis quid fecerit David, quando esuriit, et qui cum eo erant?
###### 4
<span class=vrs>4</span>Quomodo intravit in domum Dei et panes propositionis comedit, quod non licebat ei edere neque his, qui cum eo erant, nisi solis sacerdotibus?
###### 5
<span class=vrs>5</span>Aut non legistis in Lege quia sabbatis sacerdotes in templo sabbatum violant et sine crimine sunt?
###### 6
<span class=vrs>6</span>Dico autem vobis quia templo maior est hic.
###### 7
<span class=vrs>7</span>Si autem sciretis quid est: "Misericordiam volo et non sacrificium", numquam condemnassetis innocentes.
###### 8
<span class=vrs>8</span>Dominus est enim Filius hominis sabbati".
###### 9
<span class=vrs>9</span>Et cum inde transisset, venit in synagogam eorum;
###### 10
<span class=vrs>10</span>et ecce homo manum habens aridam. Et interrogabant eum dicentes: "Licet sabbatis curare?", ut accusarent eum.
###### 11
<span class=vrs>11</span>Ipse autem dixit illis: "Quis erit ex vobis homo, qui habeat ovem unam et, si ceciderit haec sabbatis in foveam, nonne tenebit et levabit eam?
###### 12
<span class=vrs>12</span>Quanto igitur melior est homo ove! Itaque licet sabbatis bene facere".
###### 13
<span class=vrs>13</span>Tunc ait homini: "Extende manum tuam". Et extendit, et restituta est sana sicut altera.
###### 14
<span class=vrs>14</span>Exeuntes autem pharisaei consilium faciebant adversus eum, quomodo eum perderent.
###### 15
<span class=vrs>15</span>Iesus autem sciens secessit inde. Et secuti sunt eum multi, et curavit eos omnes
###### 16
<span class=vrs>16</span>et comminatus est eis, ne manifestum eum facerent,
###### 17
<span class=vrs>17</span>ut adimpleretur, quod dictum est per Isaiam prophetam dicentem:
###### 18
<span class=vrs>18</span>"Ecce puer meus, quem elegi, dilectus meus, in quo bene placuit animae meae; ponam Spiritum meum super eum, et iudicium gentibus nuntiabit.
###### 19
<span class=vrs>19</span>Non contendet neque clamabit, neque audiet aliquis in plateis vocem eius.
###### 20
<span class=vrs>20</span>Arundinem quassatam non confringet et linum fumigans non exstinguet, donec eiciat ad victoriam iudicium;
###### 21
<span class=vrs>21</span>et in nomine eius gentes sperabunt".
###### 22
<span class=vrs>22</span>Tunc oblatus est ei daemonium habens, caecus et mutus, et curavit eum, ita ut mutus loqueretur et videret.
###### 23
<span class=vrs>23</span>Et stupebant omnes turbae et dicebant: "Numquid hic est filius David?".
###### 24
<span class=vrs>24</span>Pharisaei autem audientes dixerunt: "Hic non eicit daemones nisi in Beelzebul, principe daemonum".
###### 25
<span class=vrs>25</span>Sciens autem cogitationes eorum dixit eis: "Omne regnum divisum contra se desolatur, et omnis civitas vel domus divisa contra se non stabit.
###### 26
<span class=vrs>26</span>Et si Satanas Satanam eicit, adversus se divisus est; quomodo ergo stabit regnum eius?
###### 27
<span class=vrs>27</span>Et si ego in Beelzebul eicio daemones, filii vestri in quo eiciunt? Ideo ipsi iudices erunt vestri.
###### 28
<span class=vrs>28</span>Si autem in Spiritu Dei ego eicio daemones, igitur pervenit in vos regnum Dei.
###### 29
<span class=vrs>29</span>Aut quomodo potest quisquam intrare in domum fortis et vasa eius diripere, nisi prius alligaverit fortem? Et tunc domum illius diripiet.
###### 30
<span class=vrs>30</span>Qui non est mecum, contra me est; et, qui non congregat mecum, spargit.
###### 31
<span class=vrs>31</span>Ideo dico vobis: Omne peccatum et blasphemia remittetur hominibus, Spiritus autem blasphemia non remittetur.
###### 32
<span class=vrs>32</span>Et quicumque dixerit verbum contra Filium hominis, remittetur ei; qui autem dixerit contra Spiritum Sanctum, non remittetur ei neque in hoc saeculo neque in futuro.
###### 33
<span class=vrs>33</span>Aut facite arborem bonam et fructum eius bonum, aut facite arborem malam et fructum eius malum: si quidem ex fructu arbor agnoscitur.
###### 34
<span class=vrs>34</span>Progenies viperarum, quomodo potestis bona loqui, cum sitis mali? Ex abundantia enim cordis os loquitur.
###### 35
<span class=vrs>35</span>Bonus homo de bono thesauro profert bona, et malus homo de malo thesauro profert mala.
###### 36
<span class=vrs>36</span>Dico autem vobis: Omne verbum otiosum, quod locuti fuerint homines, reddent rationem de eo in die iudicii:
###### 37
<span class=vrs>37</span>ex verbis enim tuis iustificaberis, et ex verbis tuis condemnaberis".
###### 38
<span class=vrs>38</span>Tunc responderunt ei quidam de scribis et pharisaeis dicentes: "Magister, volumus a te signum videre".
###### 39
<span class=vrs>39</span>Qui respondens ait illis: "Generatio mala et adultera signum requirit; et signum non dabitur ei, nisi signum Ionae prophetae.
###### 40
<span class=vrs>40</span>Sicut enim fuit Ionas in ventre ceti tribus diebus et tribus noctibus, sic erit Filius hominis in corde terrae tribus diebus et tribus noctibus.
###### 41
<span class=vrs>41</span>Viri Ninevitae surgent in iudicio cum generatione ista et condemnabunt eam, quia paenitentiam egerunt in praedicatione Ionae; et ecce plus quam Iona hic!
###### 42
<span class=vrs>42</span>Regina austri surget in iudicio cum generatione ista et condemnabit eam, quia venit a finibus terrae audire sapientiam Salomonis; et ecce plus quam Salomon hic!
###### 43
<span class=vrs>43</span>Cum autem immundus spiritus exierit ab homine, ambulat per loca arida quaerens requiem et non invenit.
###### 44
<span class=vrs>44</span>Tunc dicit: "Revertar in domum meam unde exivi"; et veniens invenit vacantem, scopis mundatam et ornatam.
###### 45
<span class=vrs>45</span>Tunc vadit et assumit secum septem alios spiritus nequiores se, et intrantes habitant ibi; et fiunt novissima hominis illius peiora prioribus. Sic erit et generationi huic pessimae".
###### 46
<span class=vrs>46</span>Adhuc eo loquente ad turbas, ecce mater et fratres eius stabant foris quaerentes loqui ei.
###### 47
<span class=vrs>47</span>Dixit autem ei quidam: "Ecce mater tua et fratres tui foris stant quaerentes loqui tecum".
###### 48
<span class=vrs>48</span>At ille respondens dicenti sibi ait: "Quae est mater mea, et qui sunt fratres mei?".
###### 49
<span class=vrs>49</span>Et extendens manum suam in discipulos suos dixit: "Ecce mater mea et fratres mei.
###### 50
<span class=vrs>50</span>Quicumque enim fecerit voluntatem Patris mei, qui in caelis est, ipse meus frater et soror et mater est".

***

#### 13

***

###### 1
<span class=vrs>1</span>In illo die exiens Iesus de domo sedebat secus mare;
###### 2
<span class=vrs>2</span>et congregatae sunt ad eum turbae multae, ita ut in naviculam ascendens sederet, et omnis turba stabat in litore.
###### 3
<span class=vrs>3</span>Et locutus est eis multa in parabolis dicens: "Ecce exiit, qui seminat, seminare.
###### 4
<span class=vrs>4</span>Et dum seminat, quaedam ceciderunt secus viam, et venerunt volucres et comederunt ea.
###### 5
<span class=vrs>5</span>Alia autem ceciderunt in petrosa, ubi non habebant terram multam, et continuo exorta sunt, quia non habebant altitudinem terrae;
###### 6
<span class=vrs>6</span>sole autem orto, aestuaverunt et, quia non habebant radicem, aruerunt.
###### 7
<span class=vrs>7</span>Alia autem ceciderunt in spinas, et creverunt spinae et suffocaverunt ea.
###### 8
<span class=vrs>8</span>Alia vero ceciderunt in terram bonam et dabant fructum: aliud centesimum, aliud sexagesimum, aliud tricesimum.
###### 9
<span class=vrs>9</span>Qui habet aures, audiat".
###### 10
<span class=vrs>10</span>Et accedentes discipuli dixerunt ei: "Quare in parabolis loqueris eis?".
###### 11
<span class=vrs>11</span>Qui respondens ait illis: "Quia vobis datum est nosse mysteria regni caelorum, illis autem non est datum.
###### 12
<span class=vrs>12</span>Qui enim habet, dabitur ei, et abundabit; qui autem non habet, et quod habet, auferetur ab eo.
###### 13
<span class=vrs>13</span>Ideo in parabolis loquor eis, quia videntes non vident et audientes non audiunt neque intellegunt;
###### 14
<span class=vrs>14</span>et adimpletur eis prophetia Isaiae dicens: Auditu audietis et non intellegetis et videntes videbitis et non videbitis.
###### 15
<span class=vrs>15</span>Incrassatum est enim cor populi huius, et auribus graviter audierunt et oculos suos clauserunt, ne quando oculis videant et auribus audiant et corde intellegant et convertantur, et sanem eos.
###### 16
<span class=vrs>16</span>Vestri autem beati oculi, quia vident, et aures vestrae, quia audiunt.
###### 17
<span class=vrs>17</span>Amen quippe dico vobis: Multi prophetae et iusti cupierunt videre, quae videtis, et non viderunt, et audire, quae auditis, et non audierunt!
###### 18
<span class=vrs>18</span>Vos ergo audite parabolam seminantis.
###### 19
<span class=vrs>19</span>Omnis, qui audit verbum regni et non intellegit, venit Malus et rapit, quod seminatum est in corde eius; hic est, qui secus viam seminatus est.
###### 20
<span class=vrs>20</span>Qui autem supra petrosa seminatus est, hic est, qui verbum audit et continuo cum gaudio accipit illud,
###### 21
<span class=vrs>21</span>non habet autem in se radicem, sed est temporalis; facta autem tribulatione vel persecutione propter verbum, continuo scandalizatur.
###### 22
<span class=vrs>22</span>Qui autem est seminatus in spinis, hic est, qui verbum audit, et sollicitudo saeculi et fallacia divitiarum suffocat verbum, et sine fructu efficitur.
###### 23
<span class=vrs>23</span>Qui vero in terra bona seminatus est, hic est, qui audit verbum et intellegit et fructum affert et facit aliud quidem centum, aliud autem sexaginta, porro aliud triginta".
###### 24
<span class=vrs>24</span>Aliam parabolam proposuit illis dicens: "Simile factum est regnum caelorum homini, qui seminavit bonum semen in agro suo.
###### 25
<span class=vrs>25</span>Cum autem dormirent homines, venit inimicus eius et superseminavit zizania in medio tritici et abiit.
###### 26
<span class=vrs>26</span>Cum autem crevisset herba et fructum fecisset, tunc apparuerunt et zizania.
###### 27
<span class=vrs>27</span>Accedentes autem servi patris familias dixerunt ei: "Domine, nonne bonum semen seminasti in agro tuo? Unde ergo habet zizania?".
###### 28
<span class=vrs>28</span>Et ait illis: "Inimicus homo hoc fecit". Servi autem dicunt ei: "Vis, imus et colligimus ea?".
###### 29
<span class=vrs>29</span>Et ait: "Non; ne forte colligentes zizania eradicetis simul cum eis triticum,
###### 30
<span class=vrs>30</span>sinite utraque crescere usque ad messem. Et in tempore messis dicam messoribus: Colligite primum zizania et alligate ea in fasciculos ad comburendum ea, triticum autem congregate in horreum meum".
###### 31
<span class=vrs>31</span>Aliam parabolam proposuit eis dicens: "Simile est regnum caelorum grano sinapis, quod accipiens homo seminavit in agro suo.
###### 32
<span class=vrs>32</span>Quod minimum quidem est omnibus seminibus; cum autem creverit, maius est holeribus et fit arbor, ita ut volucres caeli veniant et habitent in ramis eius".
###### 33
<span class=vrs>33</span>Aliam parabolam locutus est eis: "Simile est regnum caelorum fermento, quod acceptum mulier abscondit in farinae satis tribus, donec fermentatum est totum".
###### 34
<span class=vrs>34</span>Haec omnia locutus est Iesus in parabolis ad turbas; et sine parabola nihil loquebatur eis,
###### 35
<span class=vrs>35</span>ut adimpleretur, quod dictum erat per prophetam dicentem: "Aperiam in parabolis os meum, eructabo abscondita a constitutione mundi".
###### 36
<span class=vrs>36</span>Tunc, dimissis turbis, venit in domum, et accesserunt ad eum discipuli eius dicentes: "Dissere nobis parabolam zizaniorum agri".
###### 37
<span class=vrs>37</span>Qui respondens ait: "Qui seminat bonum semen, est Filius hominis;
###### 38
<span class=vrs>38</span>ager autem est mundus; bonum vero semen, hi sunt filii regni; zizania autem filii sunt Mali;
###### 39
<span class=vrs>39</span>inimicus autem, qui seminavit ea, est Diabolus; messis vero consummatio saeculi est; messores autem angeli sunt.
###### 40
<span class=vrs>40</span>Sicut ergo colliguntur zizania et igni comburuntur, sic erit in consummatione saeculi:
###### 41
<span class=vrs>41</span>mittet Filius hominis angelos suos, et colligent de regno eius omnia scandala et eos, qui faciunt iniquitatem,
###### 42
<span class=vrs>42</span>et mittent eos in caminum ignis; ibi erit fletus et stridor dentium.
###### 43
<span class=vrs>43</span>Tunc iusti fulgebunt sicut sol in regno Patris eorum. Qui habet aures, audiat.
###### 44
<span class=vrs>44</span>Simile est regnum caelorum thesauro abscondito in agro; quem qui invenit homo abscondit et prae gaudio illius vadit et vendit universa, quae habet, et emit agrum illum.
###### 45
<span class=vrs>45</span>Iterum simile est regnum caelorum homini negotiatori quaerenti bonas margaritas.
###### 46
<span class=vrs>46</span>Inventa autem una pretiosa margarita, abiit et vendidit omnia, quae habuit, et emit eam.
###### 47
<span class=vrs>47</span>Iterum simile est regnum caelorum sagenae missae in mare et ex omni genere congreganti;
###### 48
<span class=vrs>48</span>quam, cum impleta esset, educentes secus litus et sedentes collegerunt bonos in vasa, malos autem foras miserunt.
###### 49
<span class=vrs>49</span>Sic erit in consummatione saeculi: exibunt angeli et separabunt malos de medio iustorum
###### 50
<span class=vrs>50</span>et mittent eos in caminum ignis; ibi erit fletus et stridor dentium.
###### 51
<span class=vrs>51</span>Intellexistis haec omnia?". Dicunt ei: "Etiam".
###### 52
<span class=vrs>52</span>Ait autem illis: "Ideo omnis scriba doctus in regno caelorum similis est homini patri familias, qui profert de thesauro suo nova et vetera".
###### 53
<span class=vrs>53</span>Et factum est, cum consummasset Iesus parabolas istas, transiit inde.
###### 54
<span class=vrs>54</span>Et veniens in patriam suam, docebat eos in synagoga eorum, ita ut mirarentur et dicerent: "Unde huic sapientia haec et virtutes?
###### 55
<span class=vrs>55</span>Nonne hic est fabri filius? Nonne mater eius dicitur Maria, et fratres eius Iacobus et Ioseph et Simon et Iudas?
###### 56
<span class=vrs>56</span>Et sorores eius nonne omnes apud nos sunt? Unde ergo huic omnia ista?".
###### 57
<span class=vrs>57</span>Et scandalizabantur in eo. Iesus autem dixit eis: "Non est propheta sine honore nisi in patria et in domo sua".
###### 58
<span class=vrs>58</span>Et non fecit ibi virtutes multas propter incredulitatem illorum.

***

#### 14

***

###### 1
<span class=vrs>1</span>In illo tempore audivit Herodes tetrarcha famam Iesu
###### 2
<span class=vrs>2</span>et ait pueris suis: "Hic est Ioannes Baptista; ipse surrexit a mortuis, et ideo virtutes operantur in eo".
###### 3
<span class=vrs>3</span>Herodes enim tenuit Ioannem et alligavit eum et posuit in carcere propter Herodiadem uxorem Philippi fratris sui.
###### 4
<span class=vrs>4</span>Dicebat enim illi Ioannes: "Non licet tibi habere eam".
###### 5
<span class=vrs>5</span>Et volens illum occidere, timuit populum, quia sicut prophetam eum habebant.
###### 6
<span class=vrs>6</span>Die autem natalis Herodis saltavit filia Herodiadis in medio et placuit Herodi,
###### 7
<span class=vrs>7</span>unde cum iuramento pollicitus est ei dare, quodcumque postulasset.
###### 8
<span class=vrs>8</span>At illa, praemonita a matre sua: "Da mihi, inquit, hic in disco caput Ioannis Baptistae".
###### 9
<span class=vrs>9</span>Et contristatus rex propter iuramentum et eos, qui pariter recumbebant, iussit dari
###### 10
<span class=vrs>10</span>misitque et decollavit Ioannem in carcere;
###### 11
<span class=vrs>11</span>et allatum est caput eius in disco et datum est puellae, et tulit matri suae.
###### 12
<span class=vrs>12</span>Et accedentes discipuli eius tulerunt corpus et sepelierunt illud et venientes nuntiaverunt Iesu.
###### 13
<span class=vrs>13</span>Quod cum audisset Iesus, secessit inde in navicula in locum desertum seorsum; et cum audissent, turbae secutae sunt eum pedestres de civitatibus.
###### 14
<span class=vrs>14</span>Et exiens vidit turbam multam et misertus est eorum et curavit languidos eorum.
###### 15
<span class=vrs>15</span>Vespere autem facto, accesserunt ad eum discipuli dicentes: "Desertus est locus, et hora iam praeteriit; dimitte turbas, ut euntes in castella emant sibi escas".
###### 16
<span class=vrs>16</span>Iesus autem dixit eis: "Non habent necesse ire; date illis vos manducare".
###### 17
<span class=vrs>17</span>Illi autem dicunt ei: "Non habemus hic nisi quinque panes et duos pisces".
###### 18
<span class=vrs>18</span>Qui ait: "Afferte illos mihi huc".
###### 19
<span class=vrs>19</span>Et cum iussisset turbas discumbere supra fenum, acceptis quinque panibus et duobus piscibus, aspiciens in caelum benedixit et fregit et dedit discipulis panes, discipuli autem turbis.
###### 20
<span class=vrs>20</span>Et manducaverunt omnes et saturati sunt; et tulerunt reliquias fragmentorum duodecim cophinos plenos.
###### 21
<span class=vrs>21</span>Manducantium autem fuit numerus fere quinque milia virorum, exceptis mulieribus et parvulis.
###### 22
<span class=vrs>22</span>Et statim iussit discipulos ascendere in naviculam et praecedere eum trans fretum, donec dimitteret turbas.
###### 23
<span class=vrs>23</span>Et dimissis turbis, ascendit in montem solus orare. Vespere autem facto, solus erat ibi.
###### 24
<span class=vrs>24</span>Navicula autem iam multis stadiis a terra distabat, fluctibus iactata; erat enim contrarius ventus.
###### 25
<span class=vrs>25</span>Quarta autem vigilia noctis venit ad eos ambulans supra mare.
###### 26
<span class=vrs>26</span>Discipuli autem, videntes eum supra mare ambulantem, turbati sunt dicentes: "Phantasma est", et prae timore clamaverunt.
###### 27
<span class=vrs>27</span>Statimque Iesus locutus est eis dicens: "Habete fiduciam, ego sum; nolite timere!".
###### 28
<span class=vrs>28</span>Respondens autem ei Petrus dixit: "Domine, si tu es, iube me venire ad te super aquas".
###### 29
<span class=vrs>29</span>At ipse ait: "Veni!". Et descendens Petrus de navicula ambulavit super aquas et venit ad Iesum.
###### 30
<span class=vrs>30</span>Videns vero ventum validum timuit et, cum coepisset mergi, clamavit dicens: "Domine, salvum me fac!".
###### 31
<span class=vrs>31</span>Continuo autem Iesus extendens manum apprehendit eum et ait illi: "Modicae fidei, quare dubitasti?".
###### 32
<span class=vrs>32</span>Et cum ascendissent in naviculam, cessavit ventus.
###### 33
<span class=vrs>33</span>Qui autem in navicula erant, adoraverunt eum dicentes: "Vere Filius Dei es!".
###### 34
<span class=vrs>34</span>Et cum transfretassent, venerunt in terram Gennesaret.
###### 35
<span class=vrs>35</span>Et cum cognovissent eum viri loci illius, miserunt in universam regionem illam et obtulerunt ei omnes male habentes,
###### 36
<span class=vrs>36</span>et rogabant eum, ut vel fimbriam vestimenti eius tangerent; et, quicumque tetigerunt, salvi facti sunt.

***

#### 15

***

###### 1
<span class=vrs>1</span>Tunc accedunt ad Iesum ab Hierosolymis pharisaei et scribae dicentes:
###### 2
<span class=vrs>2</span>"Quare discipuli tui transgrediuntur traditionem seniorum? Non enim lavant manus suas, cum panem manducant".
###### 3
<span class=vrs>3</span>Ipse autem respondens ait illis: "Quare et vos transgredimini mandatum Dei propter traditionem vestram?
###### 4
<span class=vrs>4</span>Nam Deus dixit: "Honora patrem tuum et matrem" et: "Qui maledixerit patri vel matri, morte moriatur".
###### 5
<span class=vrs>5</span>Vos autem dicitis: "Quicumque dixerit patri vel matri: Munus est, quodcumque ex me profuerit,
###### 6
<span class=vrs>6</span>non honorificabit patrem suum"; et irritum fecistis verbum Dei propter traditionem vestram.
###### 7
<span class=vrs>7</span>Hypocritae! Bene prophetavit de vobis Isaias dicens:
###### 8
<span class=vrs>8</span>Populus hic labiis me honorat, cor autem eorum longe est a me;
###### 9
<span class=vrs>9</span>sine causa autem colunt me docentes doctrinas mandata homi num".
###### 10
<span class=vrs>10</span>Et convocata ad se turba, dixit eis: "Audite et intellegite:
###### 11
<span class=vrs>11</span>Non quod intrat in os, coinquinat hominem; sed quod procedit ex ore, hoc coinquinat hominem!".
###### 12
<span class=vrs>12</span>Tunc accedentes discipuli dicunt ei: "Scis quia pharisaei, audito verbo, scandalizati sunt?".
###### 13
<span class=vrs>13</span>At ille respondens ait: "Omnis plantatio, quam non plantavit Pater meus caelestis, eradicabitur.
###### 14
<span class=vrs>14</span>Sinite illos: caeci sunt, duces caecorum. Caecus autem si caeco ducatum praestet, ambo in foveam cadent".
###### 15
<span class=vrs>15</span>Respondens autem Petrus dixit ei: "Edissere nobis parabolam istam".
###### 16
<span class=vrs>16</span>At ille dixit: "Adhuc et vos sine intellectu estis?
###### 17
<span class=vrs>17</span>Non intellegitis quia omne quod in os intrat, in ventrem vadit et in secessum emittitur?
###### 18
<span class=vrs>18</span>Quae autem procedunt de ore, de corde exeunt, et ea coinquinant hominem.
###### 19
<span class=vrs>19</span>De corde enim exeunt cogitationes malae, homicidia, adulteria, fornicationes, furta, falsa testimonia, blasphemiae.
###### 20
<span class=vrs>20</span>Haec sunt, quae coinquinant hominem; non lotis autem manibus manducare non coinquinat hominem".
###### 21
<span class=vrs>21</span>Et egressus inde Iesus, secessit in partes Tyri et Sidonis.
###### 22
<span class=vrs>22</span>Et ecce mulier Chananaea a finibus illis egressa clamavit dicens: "Miserere mei, Domine, fili David! Filia mea male a daemonio vexatur".
###### 23
<span class=vrs>23</span>Qui non respondit ei verbum. Et accedentes discipuli eius rogabant eum dicentes: "Dimitte eam, quia clamat post nos".
###### 24
<span class=vrs>24</span>Ipse autem respondens ait: "Non sum missus nisi ad oves, quae perierunt domus Israel".
###### 25
<span class=vrs>25</span>At illa venit et adoravit eum dicens: "Domine, adiuva me!".
###### 26
<span class=vrs>26</span>Qui respondens ait: "Non est bonum sumere panem filiorum et mittere catellis".
###### 27
<span class=vrs>27</span>At illa dixit: "Etiam, Domine, nam et catelli edunt de micis, quae cadunt de mensa dominorum suorum".
###### 28
<span class=vrs>28</span>Tunc respondens Iesus ait illi: "O mulier, magna est fides tua! Fiat tibi, sicut vis". Et sanata est filia illius ex illa hora.
###### 29
<span class=vrs>29</span>Et cum transisset inde, Iesus venit secus mare Galilaeae et ascendens in montem sedebat ibi.
###### 30
<span class=vrs>30</span>Et accesserunt ad eum turbae multae habentes secum claudos, caecos, debiles, mutos et alios multos et proiecerunt eos ad pedes eius, et curavit eos,
###### 31
<span class=vrs>31</span>ita ut turba miraretur videntes mutos loquentes, debiles sanos et claudos ambulantes et caecos videntes. Et magnificabant Deum Israel.
###### 32
<span class=vrs>32</span>Iesus autem convocatis discipulis suis dixit: "Misereor turbae, quia triduo iam perseverant mecum et non habent, quod manducent; et dimittere eos ieiunos nolo, ne forte deficiant in via".
###### 33
<span class=vrs>33</span>Et dicunt ei discipuli: "Unde nobis in deserto panes tantos, ut saturemus turbam tantam?".
###### 34
<span class=vrs>34</span>Et ait illis Iesus: "Quot panes habetis?". At illi dixerunt: "Septem et paucos pisciculos".
###### 35
<span class=vrs>35</span>Et praecepit turbae, ut discumberet super terram;
###### 36
<span class=vrs>36</span>et accipiens septem panes et pisces et gratias agens fregit et dedit discipulis, discipuli autem turbis.
###### 37
<span class=vrs>37</span>Et comederunt omnes et saturati sunt; et, quod superfuit de fragmentis, tulerunt septem sportas plenas.
###### 38
<span class=vrs>38</span>Erant autem, qui manducaverant, quattuor milia hominum extra mulieres et parvulos.
###### 39
<span class=vrs>39</span>Et dimissis turbis, ascendit in naviculam et venit in fines Magadan.

***

#### 16

***

###### 1
<span class=vrs>1</span>Et accesserunt ad eum pharisaei et sadducaei tentantes et rogaverunt eum, ut signum de caelo ostenderet eis.
###### 2
<span class=vrs>2</span>At ille respondens ait eis: "Facto vespere dicitis: "Serenum erit, rubicundum est enim caelum";
###### 3
<span class=vrs>3</span>et mane: "Hodie tempestas, rutilat enim triste caelum". Faciem quidem caeli diiudicare nostis, signa autem temporum non potestis.
###### 4
<span class=vrs>4</span>Generatio mala et adultera signum quaerit, et signum non dabitur ei, nisi signum Ionae". Et, relictis illis, abiit.
###### 5
<span class=vrs>5</span>Et cum venissent discipuli trans fretum, obliti sunt panes accipere.
###### 6
<span class=vrs>6</span>Iesus autem dixit illis: "Intuemini et cavete a fermento pharisaeorum et sadducaeorum".
###### 7
<span class=vrs>7</span>At illi cogitabant inter se dicentes: "Panes non accepimus!".
###### 8
<span class=vrs>8</span>Sciens autem Iesus dixit: "Quid cogitatis inter vos, modicae fidei, quia panes non habetis?
###### 9
<span class=vrs>9</span>Nondum intellegitis neque recordamini quinque panum quinque milium hominum, et quot cophinos sumpsistis?
###### 10
<span class=vrs>10</span>Neque septem panum quattuor milium hominum, et quot sportas sumpsistis?
###### 11
<span class=vrs>11</span>Quomodo non intellegitis quia non de panibus dixi vobis? Sed cavete a fermento pharisaeorum et sadducaeorum".
###### 12
<span class=vrs>12</span>Tunc intellexerunt quia non dixerit cavendum a fermento panum sed a doctrina pharisaeorum et sadducaeorum.
###### 13
<span class=vrs>13</span>Venit autem Iesus in partes Caesareae Philippi et interrogabat discipulos suos dicens: "Quem dicunt homines esse Filium hominis?".
###### 14
<span class=vrs>14</span>At illi dixerunt: "Alii Ioannem Baptistam, alii autem Eliam, alii vero Ieremiam, aut unum ex prophetis".
###### 15
<span class=vrs>15</span>Dicit illis: "Vos autem quem me esse dicitis?".
###### 16
<span class=vrs>16</span>Respondens Simon Petrus dixit: "Tu es Christus, Filius Dei vivi".
###### 17
<span class=vrs>17</span>Respondens autem Iesus dixit ei: "Beatus es, Simon Bariona, quia caro et sanguis non revelavit tibi sed Pater meus, qui in caelis est.
###### 18
<span class=vrs>18</span>Et ego dico tibi: Tu es Petrus, et super hanc petram aedificabo Ecclesiam meam; et portae inferi non praevalebunt adversum eam.
###### 19
<span class=vrs>19</span>Tibi dabo claves regni caelorum; et quodcumque ligaveris super terram, erit ligatum in caelis, et quodcumque solveris super terram, erit solutum in caelis".
###### 20
<span class=vrs>20</span>Tunc praecepit discipulis, ut nemini dicerent quia ipse esset Christus.
###### 21
<span class=vrs>21</span>Exinde coepit Iesus ostendere discipulis suis quia oporteret eum ire Hierosolymam et multa pati a senioribus et principibus sacerdotum et scribis et occidi et tertia die resurgere.
###### 22
<span class=vrs>22</span>Et assumens eum Petrus coepit increpare illum dicens: "Absit a te, Domine; non erit tibi hoc".
###### 23
<span class=vrs>23</span>Qui conversus dixit Petro: "Vade post me, Satana! Scandalum es mihi, quia non sapis ea, quae Dei sunt, sed ea, quae hominum!".
###### 24
<span class=vrs>24</span>Tunc Iesus dixit discipulis suis: "Si quis vult post me venire, abneget semetipsum et tollat crucem suam et sequatur me.
###### 25
<span class=vrs>25</span>Qui enim voluerit animam suam salvam facere, perdet eam; qui autem perdiderit animam suam propter me, inveniet eam.
###### 26
<span class=vrs>26</span>Quid enim prodest homini, si mundum universum lucretur, animae vero suae detrimentum patiatur? Aut quam dabit homo commutationem pro anima sua?
###### 27
<span class=vrs>27</span>Filius enim hominis venturus est in gloria Patris sui cum angelis suis, et tunc reddet unicuique secundum opus eius.
###### 28
<span class=vrs>28</span>Amen dico vobis: Sunt quidam de hic stantibus, qui non gustabunt mortem, donec videant Filium hominis venientem in regno suo".

***

#### 17

***

###### 1
<span class=vrs>1</span>Et post dies sex assumit Iesus Petrum et Iacobum et Ioannem fratrem eius et ducit illos in montem excelsum seorsum.
###### 2
<span class=vrs>2</span>Et transfiguratus est ante eos; et resplenduit facies eius sicut sol, vestimenta autem eius facta sunt alba sicut lux.
###### 3
<span class=vrs>3</span>Et ecce apparuit illis Moyses et Elias cum eo loquentes.
###### 4
<span class=vrs>4</span>Respondens autem Petrus dixit ad Iesum: "Domine, bonum est nos hic esse. Si vis, faciam hic tria tabernacula: tibi unum et Moysi unum et Eliae unum".
###### 5
<span class=vrs>5</span>Adhuc eo loquente, ecce nubes lucida obumbravit eos; et ecce vox de nube dicens: "Hic est Filius meus dilectus, in quo mihi bene complacui; ipsum audite".
###### 6
<span class=vrs>6</span>Et audientes discipuli ceciderunt in faciem suam et timuerunt valde.
###### 7
<span class=vrs>7</span>Et accessit Iesus et tetigit eos dixitque eis: "Surgite et nolite timere".
###### 8
<span class=vrs>8</span>Levantes autem oculos suos, neminem viderunt nisi solum Iesum.
###### 9
<span class=vrs>9</span>Et descendentibus illis de monte, praecepit eis Iesus dicens: "Nemini dixeritis visionem, donec Filius hominis a mortuis resurgat".
###### 10
<span class=vrs>10</span>Et interrogaverunt eum discipuli dicentes: "Quid ergo scribae dicunt quod Eliam oporteat primum venire?".
###### 11
<span class=vrs>11</span>At ille respondens ait: "Elias quidem venturus est et restituet omnia.
###### 12
<span class=vrs>12</span>Dico autem vobis quia Elias iam venit, et non cognoverunt eum, sed fecerunt in eo, quaecumque voluerunt; sic et Filius hominis passurus est ab eis".
###### 13
<span class=vrs>13</span>Tunc intellexerunt discipuli quia de Ioanne Baptista dixisset eis.
###### 14
<span class=vrs>14</span>Et cum venissent ad turbam, accessit ad eum homo genibus provolutus ante eum
###### 15
<span class=vrs>15</span>et dicens: "Domine, miserere filii mei, quia lunaticus est et male patitur; nam saepe cadit in ignem et crebro in aquam.
###### 16
<span class=vrs>16</span>Et obtuli eum discipulis tuis, et non potuerunt curare eum".
###### 17
<span class=vrs>17</span>Respondens autem Iesus ait: "O generatio incredula et perversa, quousque ero vobiscum? Usquequo patiar vos? Afferte huc illum ad me".
###### 18
<span class=vrs>18</span>Et increpavit eum Iesus, et exiit ab eo daemonium, et curatus est puer ex illa hora.
###### 19
<span class=vrs>19</span>Tunc accesserunt discipuli ad Iesum secreto et dixerunt: "Quare nos non potuimus eicere illum?".
###### 20
<span class=vrs>20</span>Ille autem dicit illis: "Propter modicam fidem vestram. Amen quippe dico vobis: Si habueritis fidem sicut granum sinapis, dicetis monti huic: "Transi hinc illuc!", et transibit, et nihil impossibile erit vobis".
###### 21
<span class=vrs>21</span>[...]
###### 22
<span class=vrs>22</span>Conversantibus autem eis in Galilaea, dixit illis Iesus: "Filius hominis tradendus est in manus hominum,
###### 23
<span class=vrs>23</span>et occident eum, et tertio die resurget". Et contristati sunt vehementer.
###### 24
<span class=vrs>24</span>Et cum venissent Capharnaum, accesserunt, qui didrachma accipiebant, ad Petrum et dixerunt: "Magister vester non solvit didrachma?".
###### 25
<span class=vrs>25</span>Ait: "Etiam". Et cum intrasset domum, praevenit eum Iesus dicens: "Quid tibi videtur, Simon? Reges terrae a quibus accipiunt tributum vel censum? A filiis suis an ab alienis?".
###### 26
<span class=vrs>26</span>Cum autem ille dixisset: "Ab alienis", dixit illi Iesus: "Ergo liberi sunt filii.
###### 27
<span class=vrs>27</span>Ut autem non scandalizemus eos, vade ad mare et mitte hamum; et eum piscem, qui primus ascenderit, tolle; et, aperto ore, eius invenies staterem. Illum sumens, da eis pro me et te".

***

#### 18

***

###### 1
<span class=vrs>1</span>In illa hora accesserunt discipuli ad Iesum dicentes: "Quis putas maior est in regno caelorum?".
###### 2
<span class=vrs>2</span>Et advocans parvulum, statuit eum in medio eorum
###### 3
<span class=vrs>3</span>et dixit: "Amen dico vobis: Nisi conversi fueritis et efiiciamini sicut parvuli, non intrabitis in regnum caelorum.
###### 4
<span class=vrs>4</span>Quicumque ergo humiliaverit se sicut parvulus iste, hic est maior in regno caelorum.
###### 5
<span class=vrs>5</span>Et, qui susceperit unum parvulum talem in nomine meo, me suscipit.
###### 6
<span class=vrs>6</span>Qui autem scandalizaverit unum de pusillis istis, qui in me credunt, expedit ei, ut suspendatur mola asinaria in collo eius et demergatur in profundum maris.
###### 7
<span class=vrs>7</span>Vae mundo ab scandalis! Necesse est enim ut veniant scandala; verumtamen vae homini, per quem scandalum venit!
###### 8
<span class=vrs>8</span>Si autem manus tua vel pes tuus scandalizat te, abscide eum et proice abs te: bonum tibi est ad vitam ingredi debilem vel claudum, quam duas manus vel duos pedes habentem mitti in ignem aeternum.
###### 9
<span class=vrs>9</span>Et si oculus tuus scandalizat te, erue eum et proice abs te: bonum tibi est unoculum in vitam intrare, quam duos oculos habentem mitti in gehennam ignis.
###### 10
<span class=vrs>10</span>Videte, ne contemnatis unum ex his pusillis; dico enim vobis quia angeli eorum in caelis semper vident faciem Patris mei, qui in caelis est.
###### 11
<span class=vrs>11</span>[...]
###### 12
<span class=vrs>12</span>
Quid vobis videtur? Si fuerint alicui centum oves, et erraverit una ex eis, nonne relinquet nonaginta novem in montibus et vadit quaerere eam, quae erravit?
###### 13
<span class=vrs>13</span>Et si contigerit ut inveniat eam, amen dico vobis quia gaudebit super eam magis quam super nonaginta novem, quae non erraverunt.
###### 14
<span class=vrs>14</span>Sic non est voluntas ante Patrem vestrum, qui in caelis est, ut pereat unus de pusillis istis.
###### 15
<span class=vrs>15</span>Si autem peccaverit in te frater tuus, vade, corripe eum inter te et ipsum solum. Si te audierit, lucratus es fratrem tuum;
###### 16
<span class=vrs>16</span>si autem non audierit, adhibe tecum adhuc unum vel duos, ut in ore duorum testium vel trium stet omne verbum;
###### 17
<span class=vrs>17</span>quod si noluerit audire eos, dic ecclesiae; si autem et ecclesiam noluerit audire, sit tibi sicut ethnicus et publicanus.
###### 18
<span class=vrs>18</span>Amen dico vobis: Quaecumque alligaveritis super terram, erunt ligata in caelo; et, quaecumque solveritis super terram, erunt soluta in caelo.
###### 19
<span class=vrs>19</span>Iterum dico vobis: Si duo ex vobis consenserint super terram de omni re, quamcumque petierint, fiet illis a Patre meo, qui in caelis est.
###### 20
<span class=vrs>20</span>Ubi enim sunt duo vel tres congregati in nomine meo, ibi sum in medio eorum".
###### 21
<span class=vrs>21</span>Tunc accedens Petrus dixit ei: "Domine, quotiens peccabit in me frater meus, et dimittam ei? Usque septies?".
###### 22
<span class=vrs>22</span>Dicit illi Iesus: "Non dico tibi usque septies sed usque septuagies septies.
###### 23
<span class=vrs>23</span>Ideo assimilatum est regnum caelorum homini regi, qui voluit rationem ponere cum servis suis.
###### 24
<span class=vrs>24</span>Et cum coepisset rationem ponere, oblatus est ei unus, qui debebat decem milia talenta.
###### 25
<span class=vrs>25</span>Cum autem non haberet, unde redderet, iussit eum dominus venumdari et uxorem et filios et omnia, quae habebat, et reddi.
###### 26
<span class=vrs>26</span>Procidens igitur servus ille adorabat eum dicens: "Patientiam habe in me, et omnia reddam tibi".
###### 27
<span class=vrs>27</span>Misertus autem dominus servi illius dimisit eum et debitum dimisit ei.
###### 28
<span class=vrs>28</span>Egressus autem servus ille invenit unum de conservis suis, qui debebat ei centum denarios, et tenens suffocabat eum dicens: "Redde, quod debes!".
###### 29
<span class=vrs>29</span>Procidens igitur conservus eius rogabat eum dicens: "Patientiam habe in me, et reddam tibi".
###### 30
<span class=vrs>30</span>Ille autem noluit, sed abiit et misit eum in carcerem, donec redderet debitum.
###### 31
<span class=vrs>31</span>Videntes autem conservi eius, quae fiebant, contristati sunt valde et venerunt et narraverunt domino suo omnia, quae facta erant.
###### 32
<span class=vrs>32</span>Tunc vocavit illum dominus suus et ait illi: "Serve nequam, omne debitum illud dimisi tibi, quoniam rogasti me;
###### 33
<span class=vrs>33</span>non oportuit et te misereri conservi tui, sicut et ego tui misertus sum?".
###### 34
<span class=vrs>34</span>Et iratus dominus eius tradidit eum tortoribus, quoadusque redderet universum debitum.
###### 35
<span class=vrs>35</span>Sic et Pater meus caelestis faciet vobis, si non remiseritis unusquisque fratri suo de cordibus vestris".

***

#### 19

***

###### 1
<span class=vrs>1</span>Et factum est, cum consummasset Iesus sermones istos, migravit a Galilaea et venit in fines Iudaeae trans Iordanem.
###### 2
<span class=vrs>2</span>Et secutae sunt eum turbae multae, et curavit eos ibi.
###### 3
<span class=vrs>3</span>Et accesserunt ad eum pharisaei tentantes eum et dicentes: "Licet homini dimittere uxorem suam quacumque ex causa?".
###### 4
<span class=vrs>4</span>Qui respondens ait: "Non legistis quia, qui creavit ab initio, masculum et feminam fecit eos
###### 5
<span class=vrs>5</span>et dixit: "Propter hoc dimittet homo patrem et matrem et adhaerebit uxori suae, et erunt duo in carne una?".
###### 6
<span class=vrs>6</span>Itaque iam non sunt duo sed una caro. Quod ergo Deus coniunxit, homo non separet".
###### 7
<span class=vrs>7</span>Dicunt illi: "Quid ergo Moyses mandavit dari libellum repudii et dimittere?".
###### 8
<span class=vrs>8</span>Ait illis: "Moyses ad duritiam cordis vestri permisit vobis dimittere uxores vestras; ab initio autem non sic fuit.
###### 9
<span class=vrs>9</span>Dico autem vobis quia quicumque dimiserit uxorem suam, nisi ob fornicationem, et aliam duxerit, moechatur".
###### 10
<span class=vrs>10</span>Dicunt ei discipuli eius: "Si ita est causa hominis cum uxore, non expedit nubere".
###### 11
<span class=vrs>11</span>Qui dixit eis: "Non omnes capiunt verbum istud, sed quibus datum est.
###### 12
<span class=vrs>12</span>Sunt enim eunuchi, qui de matris utero sic nati sunt; et sunt eunuchi, qui facti sunt ab hominibus; et sunt eunuchi, qui seipsos castraverunt propter regnum caelorum. Qui potest capere, capiat".
###### 13
<span class=vrs>13</span>Tunc oblati sunt ei parvuli, ut manus eis imponeret et oraret; discipuli autem increpabant eis.
###### 14
<span class=vrs>14</span>Iesus vero ait: "Sinite parvulos et nolite eos prohibere ad me venire; talium est enim regnum caelorum".
###### 15
<span class=vrs>15</span>Et cum imposuisset eis manus, abiit inde.
###### 16
<span class=vrs>16</span>Et ecce unus accedens ait illi: "Magister, quid boni faciam, ut habeam vitam aeternam?". Qui dixit ei:
###### 17
<span class=vrs>17</span>"Quid me interrogas de bono? Unus est bonus. Si autem vis ad vitam ingredi, serva mandata".
###### 18
<span class=vrs>18</span>Dicit illi: "Quae?". Iesus autem dixit: "Non homicidium facies, non adulterabis, non facies furtum, non falsum testimonium dices,
###### 19
<span class=vrs>19</span>honora patrem et matrem et diliges proximum tuum sicut teipsum".
###### 20
<span class=vrs>20</span>Dicit illi adulescens: "Omnia haec custodivi. Quid adhuc mihi deest?".
###### 21
<span class=vrs>21</span>Ait illi Iesus: "Si vis perfectus esse, vade, vende, quae habes, et da pauperibus, et habebis thesaurum in caelo; et veni, sequere me".
###### 22
<span class=vrs>22</span>Cum audisset autem adulescens verbum, abiit tristis; erat enim habens multas possessiones.
###### 23
<span class=vrs>23</span>Iesus autem dixit discipulis suis: "Amen dico vobis: Dives difficile intrabit in regnum caelorum.
###### 24
<span class=vrs>24</span>Et iterum dico vobis: Facilius est camelum per foramen acus transire, quam divitem intrare in regnum Dei".
###### 25
<span class=vrs>25</span>Auditis autem his, discipuli mirabantur valde dicentes: "Quis ergo poterit salvus esse?".
###### 26
<span class=vrs>26</span>Aspiciens autem Iesus dixit illis: "Apud homines hoc impossibile est, apud Deum autem omnia possibilia sunt".
###### 27
<span class=vrs>27</span>Tunc respondens Petrus dixit ei: "Ecce nos reliquimus omnia et secuti sumus te. Quid ergo erit nobis?".
###### 28
<span class=vrs>28</span>Iesus autem dixit illis: "Amen dico vobis quod vos, qui secuti estis me, in regeneratione, cum sederit Filius hominis in throno gloriae suae, sedebitis et vos super thronos duodecim, iudicantes duodecim tribus Israel.
###### 29
<span class=vrs>29</span>Et omnis, qui reliquit domos vel fratres aut sorores aut patrem aut matrem aut filios aut agros propter nomen meum, centuplum accipiet et vitam aeternam possidebit.
###### 30
<span class=vrs>30</span>Multi autem erunt primi novissimi, et novissimi primi.

***

#### 20

***

###### 1
<span class=vrs>1</span>Simile est enim regnum caelorum homini patri familias, qui exiit primo mane conducere operarios in vineam suam;
###### 2
<span class=vrs>2</span>conventione autem facta cum operariis ex denario diurno, misit eos in vineam suam.
###### 3
<span class=vrs>3</span>Et egressus circa horam tertiam vidit alios stantes in foro otiosos
###### 4
<span class=vrs>4</span>et illis dixit: "Ite et vos in vineam; et, quod iustum fuerit, dabo vobis".
###### 5
<span class=vrs>5</span>Illi autem abierunt. Iterum autem exiit circa sextam et nonam horam et fecit similiter.
###### 6
<span class=vrs>6</span>Circa undecimam vero exiit et invenit alios stantes et dicit illis: "Quid hic statis tota die otiosi?".
###### 7
<span class=vrs>7</span>Dicunt ei: "Quia nemo nos conduxit". Dicit illis: "Ite et vos in vineam".
###### 8
<span class=vrs>8</span>Cum sero autem factum esset, dicit dominus vineae procuratori suo: "Voca operarios et redde illis mercedem incipiens a novissimis usque ad primos".
###### 9
<span class=vrs>9</span>Et cum venissent, qui circa undecimam horam venerant, acceperunt singuli denarium.
###### 10
<span class=vrs>10</span>Venientes autem primi arbitrati sunt quod plus essent accepturi; acceperunt autem et ipsi singuli denarium.
###### 11
<span class=vrs>11</span>Accipientes autem murmurabant adversus patrem familias
###### 12
<span class=vrs>12</span>dicentes: "Hi novissimi una hora fecerunt, et pares illos nobis fecisti, qui portavimus pondus diei et aestum!".
###### 13
<span class=vrs>13</span>At ille respondens uni eorum dixit: "Amice, non facio tibi iniuriam; nonne ex denario convenisti mecum?
###### 14
<span class=vrs>14</span>Tolle, quod tuum est, et vade; volo autem et huic novissimo dare sicut et tibi.
###### 15
<span class=vrs>15</span>Aut non licet mihi, quod volo, facere de meis? An oculus tuus nequam est, quia ego bonus sum?".
###### 16
<span class=vrs>16</span>Sic erunt novissimi primi, et primi novissimi".
###### 17
<span class=vrs>17</span>Et ascendens Iesus Hierosolymam assumpsit Duodecim discipulos secreto et ait illis in via:
###### 18
<span class=vrs>18</span>"Ecce ascendimus Hierosolymam, et Filius hominis tradetur principibus sacerdotum et scribis, et condemnabunt eum morte
###### 19
<span class=vrs>19</span>et tradent eum gentibus ad illudendum et flagellandum et crucifigendum, et tertia die resurget".
###### 20
<span class=vrs>20</span>Tunc accessit ad eum mater filiorum Zebedaei cum filiis suis, adorans et petens aliquid ab eo.
###### 21
<span class=vrs>21</span>Qui dixit ei: "Quid vis?". Ait illi: "Dic ut sedeant hi duo filii mei unus ad dexteram tuam et unus ad sinistram in regno tuo".
###### 22
<span class=vrs>22</span>Respondens autem Iesus dixit: "Nescitis quid petatis. Potestis bibere calicem, quem ego bibiturus sum?". Dicunt ei: "Possumus".
###### 23
<span class=vrs>23</span>Ait illis: "Calicem quidem meum bibetis, sedere autem ad dexteram meam et sinistram non est meum dare illud, sed quibus paratum est a Patre meo".
###### 24
<span class=vrs>24</span>Et audientes decem indignati sunt de duobus fratribus.
###### 25
<span class=vrs>25</span>Iesus autem vocavit eos ad se et ait: "Scitis quia principes gentium dominantur eorum et, qui magni sunt, potestatem exercent in eos.
###### 26
<span class=vrs>26</span>Non ita erit inter vos, sed quicumque voluerit inter vos magnus fieri, erit vester minister;
###### 27
<span class=vrs>27</span>et, quicumque voluerit inter vos primus esse, erit vester servus;
###### 28
<span class=vrs>28</span>sicut Filius hominis non venit ministrari sed ministrare et dare animam suam redemptionem pro multis".
###### 29
<span class=vrs>29</span>Et egredientibus illis ab Iericho, secuta est eum turba multa.
###### 30
<span class=vrs>30</span>Et ecce duo caeci sedentes secus viam audierunt quia Iesus transiret et clamaverunt dicentes: "Domine, miserere nostri, fili David!".
###### 31
<span class=vrs>31</span>Turba autem increpabat eos, ut tacerent; at illi magis clamabant dicentes: "Domine, miserere nostri, fili David!".
###### 32
<span class=vrs>32</span>Et stetit Iesus et vocavit eos et ait: "Quid vultis, ut faciam vobis?".
###### 33
<span class=vrs>33</span>Dicunt illi: "Domine, ut aperiantur oculi nostri".
###### 34
<span class=vrs>34</span>Misertus autem Iesus, tetigit oculos eorum; et confestim viderunt et secuti sunt eum.

***

#### 21

***

###### 1
<span class=vrs>1</span>Et cum appropinquassent Hierosolymis et venissent Bethfage, ad montem Oliveti, tunc Iesus misit duos discipulos
###### 2
<span class=vrs>2</span>dicens eis: "Ite in castellum, quod contra vos est, et statim invenietis asinam alligatam et pullum cum ea; solvite et adducite mihi.
###### 3
<span class=vrs>3</span>Et si quis vobis aliquid dixerit, dicite: "Dominus eos necessarios habet", et confestim dimittet eos".
###### 4
<span class=vrs>4</span>Hoc autem factum est, ut impleretur, quod dictum est per prophetam dicentem:
###### 5
<span class=vrs>5</span>"Dicite filiae Sion: Ecce Rex tuus venit tibi, mansuetus et sedens super asinam et super pullum filium subiugalis".
###### 6
<span class=vrs>6</span>Euntes autem discipuli fecerunt, sicut praecepit illis Iesus,
###### 7
<span class=vrs>7</span>et adduxerunt asinam et pullum; et imposuerunt super eis vestimenta sua, et sedit super ea.
###### 8
<span class=vrs>8</span>Plurima autem turba straverunt vestimenta sua in via; alii autem caedebant ramos de arboribus et sternebant in via.
###### 9
<span class=vrs>9</span>Turbae autem, quae praecedebant eum et quae sequebantur, clamabant dicentes: "Hosanna filio David! Benedictus, qui venit in nomine Domini! Hosanna in altissimis!".
###### 10
<span class=vrs>10</span>Et cum intrasset Hierosolymam, commota est universa civitas dicens: "Quis est hic?".
###### 11
<span class=vrs>11</span>Turbae autem dicebant: "Hic est Iesus propheta a Nazareth Galilaeae".
###### 12
<span class=vrs>12</span>Et intravit Iesus in templum et eiciebat omnes vendentes et ementes in templo, et mensas nummulariorum evertit et cathedras vendentium columbas,
###### 13
<span class=vrs>13</span>et dicit eis: "Scriptum est: "Domus mea domus orationis vocabitur". Vos autem facitis eam speluncam latronum".
###### 14
<span class=vrs>14</span>Et accesserunt ad eum caeci et claudi in templo, et sanavit eos.
###### 15
<span class=vrs>15</span>Videntes autem principes sacerdotum et scribae mirabilia, quae fecit, et pueros clamantes in templo et dicentes: "Hosanna filio David", indignati sunt
###### 16
<span class=vrs>16</span>et dixerunt ei: "Audis quid isti dicant?". Iesus autem dicit eis: "Utique; numquam legistis: "Ex ore infantium et lactantium perfecisti laudem"?".
###### 17
<span class=vrs>17</span>Et relictis illis, abiit foras extra civitatem in Bethaniam ibique mansit.
###### 18
<span class=vrs>18</span>Mane autem revertens in civitatem, esuriit.
###### 19
<span class=vrs>19</span>Et videns fici arborem unam secus viam, venit ad eam; et nihil invenit in ea nisi folia tantum et ait illi: "Numquam ex te fructus nascatur in sempiternum". Et arefacta est continuo ficulnea.
###### 20
<span class=vrs>20</span>Et videntes discipuli mirati sunt dicentes: "Quomodo continuo aruit ficulnea?".
###### 21
<span class=vrs>21</span>Respondens autem Iesus ait eis: "Amen dico vobis: Si habueritis fidem et non haesitaveritis, non solum de ficulnea facietis, sed et si monti huic dixeritis: "Tolle et iacta te in mare", fiet.
###### 22
<span class=vrs>22</span>Et omnia, quaecumque petieritis in oratione credentes, accipietis".
###### 23
<span class=vrs>23</span>Et cum venisset in templum, accesserunt ad eum docentem principes sacerdotum et seniores populi dicentes: "In qua potestate haec facis? Et quis tibi dedit hanc potestatem?".
###### 24
<span class=vrs>24</span>Respondens autem Iesus dixit illis: "Interrogabo vos et ego unum sermonem, quem si dixeritis mihi, et ego vobis dicam, in qua potestate haec facio:
###### 25
<span class=vrs>25</span>Baptismum Ioannis unde erat? A caelo an ex hominibus?". At illi cogitabant inter se dicentes: "Si dixerimus: "E caelo", dicet nobis: "Quare ergo non credidistis illi?";
###### 26
<span class=vrs>26</span>si autem dixerimus: "Ex hominibus", timemus turbam; omnes enim habent Ioannem sicut prophetam".
###### 27
<span class=vrs>27</span>Et respondentes Iesu dixerunt: "Nescimus". Ait illis et ipse: "Nec ego dico vobis in qua potestate haec facio".
###### 28
<span class=vrs>28</span>"Quid autem vobis videtur? Homo quidam habebat duos filios. Et accedens ad primum dixit: "Fili, vade hodie, operare in vinea".
###### 29
<span class=vrs>29</span>Ille autem respondens ait: "Nolo"; postea autem paenitentia motus abiit.
###### 30
<span class=vrs>30</span>Accedens autem ad alterum dixit similiter. At ille respondens ait: "Eo, domine"; et non ivit.
###### 31
<span class=vrs>31</span>Quis ex duobus fecit voluntatem patris?". Dicunt: "Primus". Dicit illis Iesus: "Amen dico vobis: Publicani et meretrices praecedunt vos in regnum Dei.
###### 32
<span class=vrs>32</span>Venit enim ad vos Ioannes in via iustitiae, et non credidistis ei; publicani autem et meretrices crediderunt ei. Vos autem videntes nec paenitentiam habuistis postea, ut crederetis ei.
###### 33
<span class=vrs>33</span>Aliam parabolam audite. Homo erat pater familias, qui plantavit vineam et saepem circumdedit ei et fodit in ea torcular et aedificavit turrim et locavit eam agricolis et peregre profectus est.
###### 34
<span class=vrs>34</span>Cum autem tempus fructuum appropinquasset, misit servos suos ad agricolas, ut acciperent fructus eius.
###### 35
<span class=vrs>35</span>Et agricolae, apprehensis servis eius, alium ceciderunt, alium occiderunt, alium vero lapidaverunt.
###### 36
<span class=vrs>36</span>Iterum misit alios servos plures prioribus, et fecerunt illis similiter.
###### 37
<span class=vrs>37</span>Novissime autem misit ad eos filium suum dicens: "Verebuntur filium meum".
###### 38
<span class=vrs>38</span>Agricolae autem videntes filium dixerunt intra se: "Hic est heres. Venite, occidamus eum et habebimus hereditatem eius".
###### 39
<span class=vrs>39</span>Et apprehensum eum eiecerunt extra vineam et occiderunt.
###### 40
<span class=vrs>40</span>Cum ergo venerit dominus vineae, quid faciet agricolis illis?".
###### 41
<span class=vrs>41</span>Aiunt illi: "Malos male perdet et vineam locabit aliis agricolis, qui reddant ei fructum temporibus suis".
###### 42
<span class=vrs>42</span>Dicit illis Iesus: "Numquam legistis in Scripturis: "Lapidem quem reprobaverunt aedificantes, hic factus est in caput anguli; a Domino factum est istud et est mirabile in oculis nostris" ?
###### 43
<span class=vrs>43</span>Ideo dico vobis quia auferetur a vobis regnum Dei et dabitur genti facienti fructus eius.
###### 44
<span class=vrs>44</span>Et, qui ceciderit super lapidem istum confringetur; super quem vero ceciderit, conteret eum".
###### 45
<span class=vrs>45</span>Et cum audissent principes sacerdotum et pharisaei parabolas eius, cognoverunt quod de ipsis diceret;
###### 46
<span class=vrs>46</span>et quaerentes eum tenere, timuerunt turbas, quoniam sicut prophetam eum habebant.

***

#### 22

***

###### 1
<span class=vrs>1</span>Et respondens Iesus dixit iterum in parabolis eis dicens:
###### 2
<span class=vrs>2</span>"Simile factum est regnum caelorum homini regi, qui fecit nuptias filio suo.
###### 3
<span class=vrs>3</span>Et misit servos suos vocare invitatos ad nuptias, et nolebant venire.
###### 4
<span class=vrs>4</span>Iterum misit alios servos dicens: "Dicite invitatis: Ecce prandium meum paravi, tauri mei et altilia occisa, et omnia parata; venite ad nuptias".
###### 5
<span class=vrs>5</span>Illi autem neglexerunt et abierunt, alius in villam suam, alius vero ad negotiationem suam;
###### 6
<span class=vrs>6</span>reliqui vero tenuerunt servos eius et contumelia affectos occiderunt.
###### 7
<span class=vrs>7</span>Rex autem iratus est et, missis exercitibus suis, perdidit homicidas illos et civitatem illorum succendit.
###### 8
<span class=vrs>8</span>Tunc ait servis suis: "Nuptiae quidem paratae sunt, sed qui invitati erant, non fuerunt digni;
###### 9
<span class=vrs>9</span>ite ergo ad exitus viarum, et quoscumque inveneritis, vocate ad nuptias".
###### 10
<span class=vrs>10</span>Et egressi servi illi in vias, congregaverunt omnes, quos invenerunt, malos et bonos; et impletae sunt nuptiae discumbentium.
###### 11
<span class=vrs>11</span>Intravit autem rex, ut videret discumbentes, et vidit ibi hominem non vestitum veste nuptiali
###### 12
<span class=vrs>12</span>et ait illi: "Amice, quomodo huc intrasti, non habens vestem nuptialem?". At ille obmutuit.
###### 13
<span class=vrs>13</span>Tunc dixit rex ministris: "Ligate pedes eius et manus et mittite eum in tenebras exteriores: ibi erit fletus et stridor dentium".
###### 14
<span class=vrs>14</span>Multi enim sunt vocati, pauci vero electi".
###### 15
<span class=vrs>15</span>Tunc abeuntes pharisaei consilium inierunt, ut caperent eum in sermone.
###### 16
<span class=vrs>16</span>Et mittunt ei discipulos suos cum herodianis dicentes: "Magister, scimus quia verax es et viam Dei in veritate doces, et non est tibi cura de aliquo; non enim respicis personam hominum.
###### 17
<span class=vrs>17</span>Dic ergo nobis quid tibi videatur: Licet censum dare Caesari an non?".
###### 18
<span class=vrs>18</span>Cognita autem Iesus nequitia eorum, ait: "Quid me tentatis, hypocritae?
###### 19
<span class=vrs>19</span>Ostendite mihi nomisma census". At illi obtulerunt ei denarium.
###### 20
<span class=vrs>20</span>Et ait illis: "Cuius est imago haec et suprascriptio?".
###### 21
<span class=vrs>21</span>Dicunt ei: "Caesaris". Tunc ait illis: "Reddite ergo, quae sunt Caesaris, Caesari et, quae sunt Dei, Deo".
###### 22
<span class=vrs>22</span>Et audientes mirati sunt et, relicto eo, abierunt.
###### 23
<span class=vrs>23</span>In illo die accesserunt ad eum sadducaei, qui dicunt non esse resurrectionem, et interrogaverunt eum
###### 24
<span class=vrs>24</span>dicentes: "Magister, Moyses dixit, si quis mortuus fuerit non habens filios, ut ducat frater eius uxorem illius et suscitet semen fratri suo.
###### 25
<span class=vrs>25</span>Erant autem apud nos septem fratres: et primus, uxore ducta, defunctus est et non habens semen reliquit uxorem suam fratri suo;
###### 26
<span class=vrs>26</span>similiter secundus et tertius usque ad septimum.
###### 27
<span class=vrs>27</span>Novissime autem omnium mulier defuncta est.
###### 28
<span class=vrs>28</span>In resurrectione ergo cuius erit de septem uxor? Omnes enim habuerunt eam".
###### 29
<span class=vrs>29</span>Respondens autem Iesus ait illis: "Erratis nescientes Scripturas neque virtutem Dei;
###### 30
<span class=vrs>30</span>in resurrectione enim neque nubent neque nubentur, sed sunt sicut angeli in caelo.
###### 31
<span class=vrs>31</span>De resurrectione autem mortuorum non legistis, quod dictum est vobis a Deo dicente:
###### 32
<span class=vrs>32</span>"Ego sum Deus Abraham et Deus Isaac et Deus Iacob"? Non est Deus mortuorum sed viventium".
###### 33
<span class=vrs>33</span>Et audientes turbae mirabantur in doctrina eius.
###### 34
<span class=vrs>34</span>Pharisaei autem audientes quod silentium imposuisset sadducaeis, convenerunt in unum.
###### 35
<span class=vrs>35</span>Et interrogavit unus ex eis legis doctor tentans eum:
###### 36
<span class=vrs>36</span>"Magister, quod est mandatum magnum in Lege?".
###### 37
<span class=vrs>37</span>Ait autem illi: "Diliges Dominum Deum tuum in toto corde tuo et in tota anima tua et in tota mente tua:
###### 38
<span class=vrs>38</span>hoc est magnum et primum mandatum.
###### 39
<span class=vrs>39</span>Secundum autem simile est huic: Diliges proximum tuum sicut teipsum.
###### 40
<span class=vrs>40</span>In his duobus mandatis universa Lex pendet et Prophetae".
###### 41
<span class=vrs>41</span>Congregatis autem pharisaeis, interrogavit eos Iesus
###### 42
<span class=vrs>42</span>dicens: "Quid vobis videtur de Christo? Cuius filius est?". Dicunt ei: "David".
###### 43
<span class=vrs>43</span>Ait illis: "Quomodo ergo David in Spiritu vocat eum Dominum dicens:
###### 44
<span class=vrs>44</span>"Dixit Dominus Domino meo: Sede a dextris meis, donec ponam inimicos tuos sub pedibus tuis"?
###### 45
<span class=vrs>45</span>Si ergo David vocat eum Dominum, quomodo filius eius est?".
###### 46
<span class=vrs>46</span>Et nemo poterat respondere ei verbum, neque ausus fuit quisquam ex illa die eum amplius interrogare.

***

#### 23

***

###### 1
<span class=vrs>1</span>Tunc Iesus locutus est ad turbas et ad discipulos suos
###### 2
<span class=vrs>2</span>dicens: "Super cathedram Moysis sederunt scribae et pharisaei.
###### 3
<span class=vrs>3</span>Omnia ergo, quaecumque dixerint vobis, facite et servate; secundum opera vero eorum nolite facere: dicunt enim et non faciunt.
###### 4
<span class=vrs>4</span>Alligant autem onera gravia et importabilia et imponunt in umeros hominum, ipsi autem digito suo nolunt ea movere.
###### 5
<span class=vrs>5</span>Omnia vero opera sua faciunt, ut videantur ab hominibus: dilatant enim phylacteria sua et magnificant fimbrias,
###### 6
<span class=vrs>6</span>amant autem primum recubitum in cenis et primas cathedras in synagogis
###### 7
<span class=vrs>7</span>et salutationes in foro et vocari ab hominibus Rabbi.
###### 8
<span class=vrs>8</span>Vos autem nolite vocari Rabbi; unus enim est Magister vester, omnes autem vos fratres estis.
###### 9
<span class=vrs>9</span>Et Patrem nolite vocare vobis super terram, unus enim est Pater vester, caelestis.
###### 10
<span class=vrs>10</span>Nec vocemini Magistri, quia Magister vester unus est, Christus.
###### 11
<span class=vrs>11</span>Qui maior est vestrum, erit minister vester.
###### 12
<span class=vrs>12</span>Qui autem se exaltaverit, humiliabitur; et, qui se humiliaverit, exaltabitur.
###### 13
<span class=vrs>13</span>Vae autem vobis, scribae et pharisaei hypocritae, quia clauditis regnum caelorum ante homines! Vos
enim non intratis nec introeuntes sinitis intrare.
###### 14
<span class=vrs>14</span>[ ]
###### 15
<span class=vrs>15</span>Vae vobis, scribae et pharisaei hypocritae, quia circuitis mare et aridam, ut faciatis unum proselytum, et cum fuerit factus, facitis eum filium gehennae duplo quam vos!
###### 16
<span class=vrs>16</span>Vae vobis, duces caeci, qui dicitis: "Quicumque iuraverit per templum, nihil est; quicumque autem iuraverit in auro templi, debet".
###### 17
<span class=vrs>17</span>Stulti et caeci! Quid enim maius est: aurum an templum, quod sanctificat aurum?
###### 18
<span class=vrs>18</span>Et: "Quicumque iuraverit in altari, nihil est; quicumque autem iuraverit in dono, quod est super illud, debet".
###### 19
<span class=vrs>19</span>Caeci! Quid enim maius est: donum an altare, quod sanctificat donum?
###### 20
<span class=vrs>20</span>Qui ergo iuraverit in altari, iurat in eo et in omnibus, quae super illud sunt;
###### 21
<span class=vrs>21</span>et, qui iuraverit in templo, iurat in illo et in eo, qui inhabitat in ipso;
###### 22
<span class=vrs>22</span>et, qui iuraverit in caelo, iurat in throno Dei et in eo, qui sedet super eum.
###### 23
<span class=vrs>23</span>Vae vobis, scribae et pharisaei hypocritae, quia decimatis mentam et anethum et cyminum et reliquistis, quae graviora sunt legis: iudicium et misericordiam et fidem! Haec oportuit facere et illa non omittere.
###### 24
<span class=vrs>24</span>Duces caeci, excolantes culicem, camelum autem glutientes.
###### 25
<span class=vrs>25</span>Vae vobis, scribae et pharisaei hypocritae, quia mundatis, quod de foris est calicis et paropsidis, intus autem pleni sunt rapina et immunditia!
###### 26
<span class=vrs>26</span>Pharisaee caece, munda prius, quod intus est calicis, ut fiat et id, quod de foris eius est, mundum.
###### 27
<span class=vrs>27</span>Vae vobis, scribae et pharisaei hypocritae, quia similes estis sepulcris dealbatis, quae a foris quidem parent speciosa, intus vero plena sunt ossibus mortuorum et omni spurcitia!
###### 28
<span class=vrs>28</span>Sic et vos a foris quidem paretis hominibus iusti, intus autem pleni estis hypocrisi et iniquitate.
###### 29
<span class=vrs>29</span>Vae vobis, scribae et pharisaei hypocritae, qui aedificatis sepulcra prophetarum et ornatis monumenta iustorum
###### 30
<span class=vrs>30</span>et dicitis: "Si fuissemus in diebus patrum nostrorum, non essemus socii eorum in sanguine prophetarum"!
###### 31
<span class=vrs>31</span>Itaque testimonio estis vobismetipsis quia filii estis eorum, qui prophetas occiderunt.
###### 32
<span class=vrs>32</span>Et vos implete mensuram patrum vestrorum.
###### 33
<span class=vrs>33</span>Serpentes, genimina viperarum, quomodo fugietis a iudicio gehennae?
###### 34
<span class=vrs>34</span>Ideo ecce ego mitto ad vos prophetas et sapientes et scribas; ex illis occidetis et crucifigetis et ex eis flagellabitis in synagogis vestris et persequemini de civitate in civitatem,
###### 35
<span class=vrs>35</span>ut veniat super vos omnis sanguis iustus, qui effusus est super terram a sanguine Abel iusti usque ad sanguinem Zachariae filii Barachiae, quem occidistis inter templum et altare.
###### 36
<span class=vrs>36</span>Amen dico vobis: Venient haec omnia super generationem istam.
###### 37
<span class=vrs>37</span>Ierusalem, Ierusalem, quae occidis prophetas et lapidas eos, qui ad te missi sunt, quotiens volui congregare filios tuos, quemadmodum gallina congregat pullos suos sub alas, et noluistis!
###### 38
<span class=vrs>38</span>Ecce relinquitur vobis domus vestra deserta!
###### 39
<span class=vrs>39</span>Dico enim vobis: Non me videbitis amodo, donec dicatis: Benedictus, qui venit in nomine Dominil".

***

#### 24

***

###### 1
<span class=vrs>1</span>Et egressus Iesus de templo ibat, et accesserunt discipuli eius, ut ostenderent ei aedificationes templi;
###### 2
<span class=vrs>2</span>ipse autem respondens dixit eis: "Non videtis haec omnia? Amen dico vobis: Non relinquetur hic lapis super lapidem, qui non destruetur".
###### 3
<span class=vrs>3</span>Sedente autem eo super montem Oliveti, accesserunt ad eum discipuli secreto dicentes: "Dic nobis: Quando haec erunt, et quod signum adventus tui et consummationis saeculi?".
###### 4
<span class=vrs>4</span>Et respondens Iesus dixit eis: "Videte, ne quis vos seducat.
###### 5
<span class=vrs>5</span>Multi enim venient in nomine meo dicentes: "Ego sum Christus", et multos seducent.
###### 6
<span class=vrs>6</span>Audituri enim estis proelia et opiniones proeliorum. Videte, ne turbemini; oportet enim fieri, sed nondum est finis.
###### 7
<span class=vrs>7</span>Consurget enim gens in gentem, et regnum in regnum, et erunt fames et terrae motus per loca;
###### 8
<span class=vrs>8</span>haec autem omnia initia sunt dolorum.
###### 9
<span class=vrs>9</span>Tunc tradent vos in tribulationem et occident vos, et eritis odio omnibus gentibus propter nomen meum.
###### 10
<span class=vrs>10</span>Et tunc scandalizabuntur multi et invicem tradent et odio habebunt invicem;
###### 11
<span class=vrs>11</span>et multi pseudoprophetae surgent et seducent multos.
###### 12
<span class=vrs>12</span>Et, quoniam abundavit iniquitas, refrigescet caritas multorum;
###### 13
<span class=vrs>13</span>qui autem permanserit usque in finem, hic salvus erit.
###### 14
<span class=vrs>14</span>Et praedicabitur hoc evangelium regni in universo orbe in testimonium omnibus gentibus; et tunc veniet consummatio.
###### 15
<span class=vrs>15</span>Cum ergo videritis abominationem desolationis, quae dicta est a Daniele propheta, stantem in loco sancto, qui legit, intellegat:
###### 16
<span class=vrs>16</span>tunc qui in Iudaea sunt, fugiant ad montes;
###### 17
<span class=vrs>17</span>qui in tecto, non descendat tollere aliquid de domo sua;
###### 18
<span class=vrs>18</span>et, qui in agro, non revertatur tollere pallium suum.
###### 19
<span class=vrs>19</span>Vae autem praegnantibus et nutrientibus in illis diebus!
###### 20
<span class=vrs>20</span>Orate autem, ut non fiat fuga vestra hieme vel sabbato:
###### 21
<span class=vrs>21</span>erit enim tunc tribulatio magna, qualis non fuit ab initio mundi usque modo neque fiet.
###### 22
<span class=vrs>22</span>Et nisi breviati fuissent dies illi, non fieret salva omnis caro; sed propter electos breviabuntur dies illi.
###### 23
<span class=vrs>23</span>Tunc si quis vobis dixerit: "Ecce hic Christus" aut: "Hic", nolite credere.
###### 24
<span class=vrs>24</span>Surgent enim pseudochristi et pseudoprophetae et dabunt signa magna et prodigia, ita ut in errorem inducantur, si fieri potest, etiam electi.
###### 25
<span class=vrs>25</span>Ecce praedixi vobis.
###### 26
<span class=vrs>26</span>Si ergo dixerint vobis: "Ecce in deserto est", nolite exire; "Ecce in penetralibus", nolite credere;
###### 27
<span class=vrs>27</span>sicut enim fulgur exit ab oriente et paret usque in occidentem, ita erit adventus Filii hominis.
###### 28
<span class=vrs>28</span>Ubicumque fuerit corpus, illuc congregabuntur aquilae.
###### 29
<span class=vrs>29</span>Statim autem post tribulationem dierum illorum, sol obscurabitur, et luna non dabit lumen suum, et stellae cadent de caelo, et virtutes caelorum commovebuntur.
###### 30
<span class=vrs>30</span>Et tunc parebit signum Filii hominis in caelo, et tunc plangent omnes tribus terrae et videbunt Filium hominis venientem in nubibus caeli cum virtute et gloria multa;
###### 31
<span class=vrs>31</span>et mittet angelos suos cum tuba magna, et congregabunt electos eius a quattuor ventis, a summis caelorum usque ad terminos eorum.
###### 32
<span class=vrs>32</span>Ab arbore autem fici discite parabolam: cum iam ramus eius tener fuerit, et folia nata, scitis quia prope est aestas.
###### 33
<span class=vrs>33</span>Ita et vos, cum videritis haec omnia, scitote quia prope est in ianuis.
###### 34
<span class=vrs>34</span>Amen dico vobis: Non praeteribit haec generatio, donec omnia haec fiant.
###### 35
<span class=vrs>35</span>Caelum et terra transibunt, verba vero mea non praeteribunt.
###### 36
<span class=vrs>36</span>De die autem illa et hora nemo scit, neque angeli caelorum neque Filius, nisi Pater solus.
###### 37
<span class=vrs>37</span>Sicut enim dies Noe, ita erit adventus Filii hominis.
###### 38
<span class=vrs>38</span>Sicut enim erant in diebus ante diluvium comedentes et bibentes, nubentes et nuptum tradentes, usque ad eum diem, quo introivit in arcam Noe,
###### 39
<span class=vrs>39</span>et non cognoverunt, donec venit diluvium et tulit omnes, ita erit et adventus Filii hominis.
###### 40
<span class=vrs>40</span>Tunc duo erunt in agro: unus assumitur, et unus relinquitur;
###### 41
<span class=vrs>41</span>duae molentes in mola: una assumitur, et una relinquitur.
###### 42
<span class=vrs>42</span>Vigilate ergo, quia nescitis qua die Dominus vester venturus sit.
###### 43
<span class=vrs>43</span>Illud autem scitote quoniam si sciret pater familias qua hora fur venturus esset, vigilaret utique et non sineret perfodi domum suam.
###### 44
<span class=vrs>44</span>Ideo et vos estote parati, quia, qua nescitis hora, Filius hominis venturus est.
###### 45
<span class=vrs>45</span>Quis putas est fidelis servus et prudens, quem constituit dominus supra familiam suam, ut det illis cibum in tempore?
###### 46
<span class=vrs>46</span>Beatus ille servus, quem cum venerit dominus eius, invenerit sic facientem.
###### 47
<span class=vrs>47</span>Amen dico vobis quoniam super omnia bona sua constituet eum.
###### 48
<span class=vrs>48</span>Si autem dixerit malus servus ille in corde suo: "Moram facit dominus meus venire",
###### 49
<span class=vrs>49</span>et coeperit percutere conservos suos, manducet autem et bibat cum ebriis,
###### 50
<span class=vrs>50</span>veniet dominus servi illius in die, qua non sperat, et in hora, qua ignorat,
###### 51
<span class=vrs>51</span>et dividet eum partemque eius ponet cum hypocritis; illic erit fletus et stridor dentium.

***

#### 25

***

###### 1
<span class=vrs>1</span>Tunc simile erit regnum caelorum decem virginibus, quae accipientes lampades suas exierunt obviam sponso.
###### 2
<span class=vrs>2</span>Quinque autem ex eis erant fatuae, et quinque prudentes.
###### 3
<span class=vrs>3</span>Fatuae enim, acceptis lampadibus suis, non sumpserunt oleum secum;
###### 4
<span class=vrs>4</span>prudentes vero acceperunt oleum in vasis cum lampadibus suis.
###### 5
<span class=vrs>5</span>Moram autem faciente sponso, dormitaverunt omnes et dormierunt.
###### 6
<span class=vrs>6</span>Media autem nocte clamor factus est: "Ecce sponsus! Exite obviam ei".
###### 7
<span class=vrs>7</span>Tunc surrexerunt omnes virgines illae et ornaverunt lampades suas.
###### 8
<span class=vrs>8</span>Fatuae autem sapientibus dixerunt: "Date nobis de oleo vestro, quia lampades nostrae exstinguuntur".
###### 9
<span class=vrs>9</span>Responderunt prudentes dicentes: "Ne forte non sufficiat nobis et vobis, ite potius ad vendentes et emite vobis".
###### 10
<span class=vrs>10</span>Dum autem irent emere, venit sponsus, et quae paratae erant, intraverunt cum eo ad nuptias; et clausa est ianua.
###### 11
<span class=vrs>11</span>Novissime autem veniunt et reliquae virgines dicentes: "Domine, domine, aperi nobis".
###### 12
<span class=vrs>12</span>At ille respondens ait: "Amen dico vobis: Nescio vos".
###### 13
<span class=vrs>13</span>Vigilate itaque, quia nescitis diem neque horam.
###### 14
<span class=vrs>14</span>Sicut enim homo peregre proficiscens vocavit servos suos et tradidit illis bona sua.
###### 15
<span class=vrs>15</span>Et uni dedit quinque talenta, alii autem duo, alii vero unum, unicuique secundum propriam virtutem, et profectus est. Statim
###### 16
<span class=vrs>16</span>abiit, qui quinque talenta acceperat, et operatus est in eis et lucratus est alia quinque;
###### 17
<span class=vrs>17</span>similiter qui duo acceperat, lucratus est alia duo.
###### 18
<span class=vrs>18</span>Qui autem unum acceperat, abiens fodit in terra et abscondit pecuniam domini sui.
###### 19
<span class=vrs>19</span>Post multum vero temporis venit dominus servorum illorum et ponit rationem cum eis.
###### 20
<span class=vrs>20</span>Et accedens, qui quinque talenta acceperat, obtulit alia quinque talenta dicens: "Domine, quinque talenta tradidisti mihi; ecce alia quinque superlucratus sum".
###### 21
<span class=vrs>21</span>Ait illi dominus eius: "Euge, serve bone et fidelis. Super pauca fuisti fidelis; supra multa te constituam: intra in gaudium domini tui".
###### 22
<span class=vrs>22</span>Accessit autem et qui duo talenta acceperat, et ait: "Domine, duo talenta tradidisti mihi; ecce alia duo lucratus sum".
###### 23
<span class=vrs>23</span>Ait illi dominus eius: "Euge, serve bone et fidelis. Super pauca fuisti fidelis; supra multa te constituam: intra in gaudium domini tui".
###### 24
<span class=vrs>24</span>Accedens autem et qui unum talentum acceperat, ait: "Domine, novi te quia homo durus es: metis, ubi non seminasti, et congregas, ubi non sparsisti;
###### 25
<span class=vrs>25</span>et timens abii et abscondi talentum tuum in terra. Ecce habes, quod tuum est".
###### 26
<span class=vrs>26</span>Respondens autem dominus eius dixit ei: "Serve male et piger! Sciebas quia meto, ubi non seminavi, et congrego, ubi non sparsi?
###### 27
<span class=vrs>27</span>Oportuit ergo te mittere pecuniam meam nummulariis, et veniens ego recepissem, quod meum est cum usura.
###### 28
<span class=vrs>28</span>Tollite itaque ab eo talentum et date ei, qui habet decem talenta:
###### 29
<span class=vrs>29</span>omni enim habenti dabitur, et abundabit; ei autem, qui non habet, et quod habet, auferetur ab eo.
###### 30
<span class=vrs>30</span>Et inutilem servum eicite in tenebras exteriores: illic erit fletus et stridor dentium".
###### 31
<span class=vrs>31</span>Cum autem venerit Filius hominis in gloria sua, et omnes angeli cum eo, tunc sedebit super thronum gloriae suae.
###### 32
<span class=vrs>32</span>Et congregabuntur ante eum omnes gentes; et separabit eos ab invicem, sicut pastor segregat oves ab haedis,
###### 33
<span class=vrs>33</span>et statuet oves quidem a dextris suis, haedos autem a sinistris.
###### 34
<span class=vrs>34</span>Tunc dicet Rex his, qui a dextris eius erunt: "Venite, benedicti Patris mei; possidete paratum vobis regnum a constitutione mundi.
###### 35
<span class=vrs>35</span>Esurivi enim, et dedistis mihi manducare; sitivi, et dedistis mihi bibere; hospes eram, et collegistis me;
###### 36
<span class=vrs>36</span>nudus, et operuistis me; infirmus, et visitastis me; in carcere eram, et venistis ad me".
###### 37
<span class=vrs>37</span>Tunc respondebunt ei iusti dicentes: "Domine, quando te vidimus esurientem et pavimus, aut sitientem et dedimus tibi potum?
###### 38
<span class=vrs>38</span>Quando autem te vidimus hospitem et collegimus, aut nudum et cooperuimus?
###### 39
<span class=vrs>39</span>Quando autem te vidimus infirmum aut in carcere et venimus ad te?".
###### 40
<span class=vrs>40</span>Et respondens Rex dicet illis: "Amen dico vobis: Quamdiu fecistis uni de his fratribus meis minimis, mihi fecistis".
###### 41
<span class=vrs>41</span>Tunc dicet et his, qui a sinistris erunt: "Discedite a me, maledicti, in ignem aeternum, qui praeparatus est Diabolo et angelis eius.
###### 42
<span class=vrs>42</span>Esurivi enim, et non dedistis mihi manducare; sitivi, et non dedistis mihi potum;
###### 43
<span class=vrs>43</span>hospes eram, et non collegistis me; nudus, et non operuistis me; infirmus et in carcere, et non visitastis me".
###### 44
<span class=vrs>44</span>Tunc respondebunt et ipsi dicentes: "Domine, quando te vidimus esurientem aut sitientem aut hospitem aut nudum aut infirmum vel in carcere et non ministravimus tibi?".
###### 45
<span class=vrs>45</span>Tunc respondebit illis dicens: "Amen dico vobis: Quamdiu non fecistis uni de minimis his, nec mihi fecistis".
###### 46
<span class=vrs>46</span>Et ibunt hi in supplicium aeternum, iusti autem in vitam aeternam".

***

#### 26

***

###### 1
<span class=vrs>1</span>Et factum est, cum consummasset Iesus sermones hos omnes, dixit discipulis suis:
###### 2
<span class=vrs>2</span>"Scitis quia post biduum Pascha fiet, et Filius hominis traditur, ut crucifigatur".
###### 3
<span class=vrs>3</span>Tunc congregati sunt principes sacerdotum et seniores populi in aulam principis sacerdotum, qui dicebatur Caiphas,
###### 4
<span class=vrs>4</span>et consilium fecerunt, ut Iesum dolo tenerent et occiderent;
###### 5
<span class=vrs>5</span>dicebant autem: "Non in die festo, ne tumultus fiat in populo".
###### 6
<span class=vrs>6</span>Cum autem esset Iesus in Bethania, in domo Simonis leprosi,
###### 7
<span class=vrs>7</span>accessit ad eum mulier habens alabastrum unguenti pretiosi et effudit super caput ipsius recumbentis.
###### 8
<span class=vrs>8</span>Videntes autem discipuli, indignati sunt dicentes: "Ut quid perditio haec?
###### 9
<span class=vrs>9</span>Potuit enim istud venumdari multo et dari pauperibus".
###### 10
<span class=vrs>10</span>Sciens autem Iesus ait illis: "Quid molesti estis mulieri? Opus enim bonum operata est in me;
###### 11
<span class=vrs>11</span>nam semper pauperes habetis vobiscum, me autem non semper habetis.
###### 12
<span class=vrs>12</span>Mittens enim haec unguentum hoc supra corpus meum, ad sepeliendum me fecit.
###### 13
<span class=vrs>13</span>Amen dico vobis: Ubicumque praedicatum fuerit hoc evangelium in toto mundo, dicetur et quod haec fecit in memoriam eius".
###### 14
<span class=vrs>14</span>Tunc abiit unus de Duodecim, qui dicebatur Iudas Iscariotes, ad principes sacerdotum
###### 15
<span class=vrs>15</span>et ait: "Quid vultis mihi dare, et ego vobis eum tradam?". At illi constituerunt ei triginta argenteos.
###### 16
<span class=vrs>16</span>Et exinde quaerebat opportunitatem, ut eum traderet.
###### 17
<span class=vrs>17</span>Prima autem Azymorum accesserunt discipuli ad Iesum dicentes: "Ubi vis paremus tibi comedere Pascha?".
###### 18
<span class=vrs>18</span>Ille autem dixit: "Ite in civitatem ad quendam et dicite ei: Magister dicit: Tempus meum prope est; apud te facio Pascha cum discipulis meis".
###### 19
<span class=vrs>19</span>Et fecerunt discipuli, sicut constituit illis Iesus, et paraverunt Pascha.
###### 20
<span class=vrs>20</span>Vespere autem facto, discumbebat cum Duodecim.
###### 21
<span class=vrs>21</span>Et edentibus illis, dixit: "Amen dico vobis: Unus vestrum me traditurus est".
###### 22
<span class=vrs>22</span>Et contristati valde, coeperunt singuli dicere ei: "Numquid ego sum, Domine?".
###### 23
<span class=vrs>23</span>At ipse respondens ait: "Qui intingit mecum manum in paropside, hic me tradet.
###### 24
<span class=vrs>24</span>Filius quidem hominis vadit, sicut scriptum est de illo; vae autem homini illi, per quem Filius hominis traditur! Bonum erat ei, si natus non fuisset homo ille".
###### 25
<span class=vrs>25</span>Respondens autem Iudas, qui tradidit eum, dixit: "Numquid ego sum, Rabbi?". Ait illi: "Tu dixisti".
###### 26
<span class=vrs>26</span>Cenantibus autem eis, accepit Iesus panem et benedixit ac fregit deditque discipulis et ait: "Accipite, comedite: hoc est corpus meum".
###### 27
<span class=vrs>27</span>Et accipiens calicem, gratias egit et dedit illis dicens: "Bibite ex hoc omnes:
###### 28
<span class=vrs>28</span>hic est enim sanguis meus novi testamenti, qui pro multis effunditur in remissionem peccatorum.
###### 29
<span class=vrs>29</span>Dico autem vobis: Non bibam amodo de hoc genimine vitis usque in diem illum, cum illud bibam vobiscum novum in regno Patris mei".
###### 30
<span class=vrs>30</span>Et hymno dicto, exierunt in montem Oliveti.
###### 31
<span class=vrs>31</span>Tunc dicit illis Iesus: "Omnes vos scandalum patiemini in me in ista nocte. Scriptum est enim: "Percutiam pastorem, et dispergentur oves gregis".
###### 32
<span class=vrs>32</span>Postquam autem resurrexero, praecedam vos in Galilaeam".
###### 33
<span class=vrs>33</span>Respondens autem Petrus ait illi: "Et si omnes scandalizati fuerint in te, ego numquam scandalizabor".
###### 34
<span class=vrs>34</span>Ait illi Iesus: "Amen dico tibi: In hac nocte, antequam gallus cantet, ter me negabis".
###### 35
<span class=vrs>35</span>Ait illi Petrus: "Etiam si oportuerit me mori tecum, non te negabo". Similiter et omnes discipuli dixerunt.
###### 36
<span class=vrs>36</span>Tunc venit Iesus cum illis in praedium, quod dicitur Gethsemani. Et dicit discipulis: "Sedete hic, donec vadam illuc et orem".
###### 37
<span class=vrs>37</span>Et assumpto Petro et duobus filiis Zebedaei, coepit contristari et maestus esse.
###### 38
<span class=vrs>38</span>Tunc ait illis: "Tristis est anima mea usque ad mortem; sustinete hic et vigilate mecum".
###### 39
<span class=vrs>39</span>Et progressus pusillum, procidit in faciem suam orans et dicens: "Pater mi, si possibile est, transeat a me calix iste; verumtamen non sicut ego volo, sed sicut tu".
###### 40
<span class=vrs>40</span>Et venit ad discipulos et invenit eos dormientes; et dicit Petro: "Sic non potuistis una hora vigilare mecum?
###### 41
<span class=vrs>41</span>Vigilate et orate, ut non intretis in tentationem; spiritus quidem promptus est, caro autem infirma".
###### 42
<span class=vrs>42</span>Iterum secundo abiit et oravit dicens: "Pater mi, si non potest hoc transire, nisi bibam illud, fiat voluntas tua".
###### 43
<span class=vrs>43</span>Et venit iterum et invenit eos dormientes: erant enim oculi eorum gravati.
###### 44
<span class=vrs>44</span>Et relictis illis, iterum abiit et oravit tertio, eundem sermonem iterum dicens.
###### 45
<span class=vrs>45</span>Tunc venit ad discipulos et dicit illis: "Dormite iam et requiescite; ecce appropinquavit hora, et Filius hominis traditur in manus peccatorum.
###### 46
<span class=vrs>46</span>Surgite, eamus; ecce appropinquavit, qui me tradit".
###### 47
<span class=vrs>47</span>Et adhuc ipso loquente, ecce Iudas, unus de Duodecim, venit, et cum eo turba multa cum gladiis et fustibus, missi a principibus sacerdotum et senioribus populi.
###### 48
<span class=vrs>48</span>Qui autem tradidit eum, dedit illis signum dicens: "Quemcumque osculatus fuero, ipse est; tenete eum!".
###### 49
<span class=vrs>49</span>Et confestim accedens ad Iesum dixit: "Ave, Rabbi!"  et osculatus est eum.
###### 50
<span class=vrs>50</span>Iesus autem dixit illi: "Amice, ad quod venisti!". Tunc accesserunt et manus iniecerunt in Iesum et tenuerunt eum.
###### 51
<span class=vrs>51</span>Et ecce unus ex his, qui erant cum Iesu, extendens manum exemit gladium suum et percutiens servum principis sacerdotum amputavit auriculam eius.
###### 52
<span class=vrs>52</span>Tunc ait illi Iesus: "Converte gladium tuum in locum suum. Omnes enim, qui acceperint gladium, gladio peribunt.
###### 53
<span class=vrs>53</span>An putas quia non possum rogare Patrem meum, et exhibebit mihi modo plus quam duodecim legiones angelorum?
###### 54
<span class=vrs>54</span>Quomodo ergo implebuntur Scripturae quia sic oportet fieri?".
###### 55
<span class=vrs>55</span>In illa hora dixit Iesus turbis: "Tamquam ad latronem existis cum gladiis et fustibus comprehendere me? Cotidie sedebam docens in templo, et non me tenuistis".
###### 56
<span class=vrs>56</span>Hoc autem totum factum est, ut implerentur scripturae Prophetarum. Tunc discipuli omnes, relicto eo, fugerunt.
###### 57
<span class=vrs>57</span>Illi autem tenentes Iesum duxerunt ad Caipham principem sacerdotum, ubi scribae et seniores convenerant.
###### 58
<span class=vrs>58</span>Petrus autem sequebatur eum a longe usque in aulam principis sacerdotum; et ingressus intro sede bat cum ministris, ut videret finem.
###### 59
<span class=vrs>59</span>Principes autem sacerdotum et omne concilium quaerebant falsum testimonium contra Iesum, ut eum morti traderent,
###### 60
<span class=vrs>60</span>et non invenerunt, cum multi falsi testes accessissent. Novissime autem venientes duo
###### 61
<span class=vrs>61</span>dixerunt: "Hic dixit: Possum destruere templum Dei et post triduum aedificare illud".
###### 62
<span class=vrs>62</span>Et surgens princeps sacerdotum ait illi: "Nihil respondes? Quid isti adversum te testificantur?".
###### 63
<span class=vrs>63</span>Iesus autem tacebat. Et princeps sacerdotum ait illi: "Adiuro te per Deum vivum, ut dicas nobis, si tu es Christus Filius Dei".
###### 64
<span class=vrs>64</span>Dicit illi Iesus: "Tu dixisti. Verumtamen dico vobis: Amodo videbitis Filium hominis sedentem a dextris Virtutis et venientem in nubibus caeli".
###### 65
<span class=vrs>65</span>Tunc princeps sacerdotum scidit vestimenta sua dicens: "Blasphemavit! Quid adhuc egemus testibus? Ecce nunc audistis blasphemiam.
###### 66
<span class=vrs>66</span>Quid vobis videtur?". Illi autem respondentes dixerunt: "Reus est mortis!".
###### 67
<span class=vrs>67</span>Tunc exspuerunt in faciem eius et colaphis eum ceciderunt; alii autem palmas in faciem ei dederunt
###### 68
<span class=vrs>68</span>dicentes: "Prophetiza nobis, Christe: Quis est, qui te percussit?".
###### 69
<span class=vrs>69</span>Petrus vero sedebat foris in atrio; et accessit ad eum una ancilla dicens: "Et tu cum Iesu Galilaeo eras!".
###### 70
<span class=vrs>70</span>At ille negavit coram omnibus dicens: "Nescio quid dicis!".
###### 71
<span class=vrs>71</span>Exeunte autem illo ad ianuam, vidit eum alia et ait his, qui erant ibi: "Hic erat cum Iesu Nazareno!".
###### 72
<span class=vrs>72</span>Et iterum negavit cum iuramento: "Non novi hominem!".
###### 73
<span class=vrs>73</span>Post pusillum autem accesserunt, qui stabant, et dixerunt Petro: "Vere et tu ex illis es, nam et loquela tua manifestum te facit".
###### 74
<span class=vrs>74</span>Tunc coepit detestari et iurare: "Non novi hominem!". Et continuo gallus cantavit;
###### 75
<span class=vrs>75</span>et recordatus est Petrus verbi Iesu, quod dixerat: "Priusquam gallus cantet, ter me negabis". Et egressus foras ploravit amare.

***

#### 27

***

###### 1
<span class=vrs>1</span>Mane autem facto, consilium inierunt omnes principes sacerdotum et seniores populi adversus Iesum, ut eum morti traderent.
###### 2
<span class=vrs>2</span>Et vinctum adduxerunt eum et tradiderunt Pilato praesidi.
###### 3
<span class=vrs>3</span>Tunc videns Iudas, qui eum tradidit, quod damnatus esset, paenitentia ductus, rettulit triginta argenteos principibus sacerdotum et senioribus
###### 4
<span class=vrs>4</span>dicens: "Peccavi tradens sanguinem innocentem". At illi dixerunt: "Quid ad nos? Tu videris!".
###### 5
<span class=vrs>5</span>Et proiectis argenteis in templo, recessit et abiens laqueo se suspendit.
###### 6
<span class=vrs>6</span>Principes autem sacerdotum, acceptis argenteis, dixerunt: "Non licet mittere eos in corbanam, quia pretium sanguinis est".
###### 7
<span class=vrs>7</span>Consilio autem inito, emerunt ex illis agrum Figuli in sepulturam peregrinorum.
###### 8
<span class=vrs>8</span>Propter hoc vocatus est ager ille ager Sanguinis usque in hodiernum diem.
###### 9
<span class=vrs>9</span>Tunc impletum est quod dictum est per Ieremiam prophetam di centem: "Et acceperunt triginta argenteos, pretium appretiati quem appretiaverunt a filiis Israel,
###### 10
<span class=vrs>10</span>et dederunt eos in agrum Figuli, sicut constituit mihi Dominus".
###### 11
<span class=vrs>11</span>Iesus autem stetit ante praesidem; et interrogavit eum praeses dicens: "Tu es Rex Iudaeorum?". Dixit autem Iesus: "Tu dicis".
###### 12
<span class=vrs>12</span>Et cum accusaretur a principibus sacerdotum et senioribus, nihil respondit.
###### 13
<span class=vrs>13</span>Tunc dicit illi Pilatus: "Non audis quanta adversum te dicant testimonia?".
###### 14
<span class=vrs>14</span>Et non respondit ei ad ullum verbum, ita ut miraretur praeses vehementer.
###### 15
<span class=vrs>15</span>Per diem autem sollemnem consueverat praeses dimittere turbae unum vinctum, quem voluissent.
###### 16
<span class=vrs>16</span>Habebant autem tunc vinctum insignem, qui dicebatur Barabbas.
###### 17
<span class=vrs>17</span>Congregatis ergo illis dixit Pilatus: "Quem vultis dimittam vobis: Barabbam an Iesum, qui dicitur Christus?".
###### 18
<span class=vrs>18</span>Sciebat enim quod per invidiam tradidissent eum.
###### 19
<span class=vrs>19</span>Sedente autem illo pro tribunali, misit ad illum uxor eius dicens: "Nihil tibi et iusto illi. Multa enim passa sum hodie per visum propter eum".
###### 20
<span class=vrs>20</span>Principes autem sacerdotum et seniores persuaserunt turbis, ut peterent Barabbam, Iesum vero perderent.
###### 21
<span class=vrs>21</span>Respondens autem praeses ait illis: "Quem vultis vobis de duobus dimittam?". At illi dixerunt: "Barabbam!".
###### 22
<span class=vrs>22</span>Dicit illis Pilatus: "Quid igitur faciam de Iesu, qui dicitur Christus?". Dicunt omnes: "Crucifigatur!".
###### 23
<span class=vrs>23</span>Ait autem: "Quid enim mali fecit?". At illi magis clamabant dicentes: "Crucifigatur!".
###### 24
<span class=vrs>24</span>Videns autem Pilatus quia nihil proficeret, sed magis tumultus fieret, accepta aqua, lavit manus coram turba dicens: "Innocens ego sum a sanguine hoc; vos videritis!".
###### 25
<span class=vrs>25</span>Et respondens universus populus dixit: "Sanguis eius super nos et super filios nostros".
###### 26
<span class=vrs>26</span>Tunc dimisit illis Barabbam; Iesum autem flagellatum tradidit, ut crucifigeretur.
###### 27
<span class=vrs>27</span>Tunc milites praesidis suscipientes Iesum in praetorio congregaverunt ad eum universam cohortem.
###### 28
<span class=vrs>28</span>Et exuentes eum, clamydem coccineam circumdederunt ei
###### 29
<span class=vrs>29</span>et plectentes coronam de spinis posuerunt super caput eius et arundinem in dextera eius et, genu flexo ante eum, illudebant ei dicentes: "Ave, rex Iudaeorum!".
###### 30
<span class=vrs>30</span>Et exspuentes in eum acceperunt arundinem et percutiebant caput eius.
###### 31
<span class=vrs>31</span>Et postquam illuserunt ei, exuerunt eum clamyde et induerunt eum vestimentis eius et duxerunt eum, ut crucifigerent.
###### 32
<span class=vrs>32</span>Exeuntes autem invenerunt hominem Cyrenaeum nomine Simonem; hunc angariaverunt, ut tolleret crucem eius.
###### 33
<span class=vrs>33</span>Et venerunt in locum, qui dicitur Golgotha, quod est Calvariae locus,
###### 34
<span class=vrs>34</span>et dederunt ei vinum bibere cum felle mixtum; et cum gustasset, noluit bibere.
###### 35
<span class=vrs>35</span>Postquam autem crucifixerunt eum, diviserunt vestimenta eius sortem mittentes
###### 36
<span class=vrs>36</span>et sedentes servabant eum ibi.
###### 37
<span class=vrs>37</span>Et imposuerunt super caput eius causam ipsius scriptam: "Hic est Iesus Rex Iudaeorum".
###### 38
<span class=vrs>38</span>Tunc crucifiguntur cum eo duo latrones: unus a dextris, et unus a sinistris.
###### 39
<span class=vrs>39</span>Praetereuntes autem blasphemabant eum moventes capita sua
###### 40
<span class=vrs>40</span>et dicentes: "Qui destruis templum et in triduo illud reaedificas, salva temetipsum; si Filius Dei es, descende de cruce!".
###### 41
<span class=vrs>41</span>Similiter et principes sacerdotum illudentes cum scribis et senioribus dicebant:
###### 42
<span class=vrs>42</span>"Alios salvos fecit, seipsum non potest salvum facere. Rex Israel est; descendat nunc de cruce, et credemus in eum.
###### 43
<span class=vrs>43</span>Confidit in Deo; liberet nunc, si vult eum. Dixit enim: Dei Filius sum".
###### 44
<span class=vrs>44</span>Idipsum autem et latrones, qui crucifixi erant cum eo, improperabant ei.
###### 45
<span class=vrs>45</span>A sexta autem hora tenebrae factae sunt super universam terram usque ad horam nonam.
###### 46
<span class=vrs>46</span>Et circa horam nonam clamavit Iesus voce magna dicens: "Eli, Eli, lema sabacthani?", hoc est: "Deus meus, Deus meus, ut quid dereliquisti me?".
###### 47
<span class=vrs>47</span>Quidam autem ex illic stantibus audientes dicebant: "Eliam vocat iste".
###### 48
<span class=vrs>48</span>Et continuo currens unus ex eis acceptam spongiam implevit aceto et imposuit arundini et dabat ei bibere.
###### 49
<span class=vrs>49</span>Ceteri vero dicebant: "Sine, videamus an veniat Elias liberans eum".
###### 50
<span class=vrs>50</span>Iesus autem iterum clamans voce magna emisit spiritum.
###### 51
<span class=vrs>51</span>Et ecce velum templi scissum est a summo usque deorsum in duas partes, et terra mota est, et petrae scissae sunt;
###### 52
<span class=vrs>52</span>et monumenta aperta sunt, et multa corpora sanctorum, qui dormierant, surrexerunt
###### 53
<span class=vrs>53</span>et exeuntes de monumentis post resurrectionem eius venerunt in sanctam civitatem et apparuerunt multis.
###### 54
<span class=vrs>54</span>Centurio autem et, qui cum eo erant custodientes Iesum, viso terrae motu et his, quae fiebant, timuerunt valde dicentes: "Vere Dei Filius erat iste!".
###### 55
<span class=vrs>55</span>Erant autem ibi mulieres multae a longe aspicientes, quae secutae erant Iesum a Galilaea ministrantes ei;
###### 56
<span class=vrs>56</span>inter quas erat Maria Magdalene et Maria Iacobi et Ioseph mater et mater filiorum Zebedaei.
###### 57
<span class=vrs>57</span>Cum sero autem factum esset, venit homo dives ab Arimathaea nomine Ioseph, qui et ipse discipulus erat Iesu.
###### 58
<span class=vrs>58</span>Hic accessit ad Pilatum et petiit corpus Iesu. Tunc Pilatus iussit reddi.
###### 59
<span class=vrs>59</span>Et accepto corpore, Ioseph involvit illud in sindone munda
###### 60
<span class=vrs>60</span>et posuit illud in monumento suo novo, quod exciderat in petra, et advolvit saxum magnum ad ostium monumenti et abiit.
###### 61
<span class=vrs>61</span>Erat autem ibi Maria Magdalene et altera Maria sedentes contra sepulcrum.
###### 62
<span class=vrs>62</span>Altera autem die, quae est post Parascevem, convenerunt principes sacerdotum et pharisaei ad Pilatum
###### 63
<span class=vrs>63</span>dicentes: "Domine, recordati sumus quia seductor ille dixit adhuc vivens: "Post tres dies resurgam".
###### 64
<span class=vrs>64</span>Iube ergo custodiri sepulcrum usque in diem tertium, ne forte veniant discipuli eius et furentur eum et dicant plebi: "Surrexit a mortuis", et erit novissimus error peior priore".
###### 65
<span class=vrs>65</span>Ait illis Pilatus: "Habetis custodiam; ite, custodite, sicut scitis".
###### 66
<span class=vrs>66</span>Illi autem abeuntes munierunt sepulcrum, signantes lapidem, cum custodia.

***

#### 28

***

###### 1
<span class=vrs>1</span>Sero autem post sabbatum, cum illucesceret in primam sabbati, venit Maria Magdalene et altera Maria videre sepulcrum.
###### 2
<span class=vrs>2</span>Et ecce terrae motus factus est magnus: angelus enim Domini descendit de caelo et accedens revolvit lapidem et sedebat super eum.
###### 3
<span class=vrs>3</span>Erat autem aspectus eius sicut fulgur, et vestimentum eius candidum sicut nix.
###### 4
<span class=vrs>4</span>Prae timore autem eius exterriti sunt custodes et facti sunt velut mortui.
###### 5
<span class=vrs>5</span>Respondens autem angelus dixit mulieribus: "Nolite timere vos! Scio enim quod Iesum, qui crucifixus est, quaeritis.
###### 6
<span class=vrs>6</span>Non est hic: surrexit enim, sicut dixit. Venite, videte locum, ubi positus erat.
###### 7
<span class=vrs>7</span>Et cito euntes dicite discipulis eius: "Surrexit a mortuis et ecce praecedit vos in Galilaeam; ibi eum videbitis". Ecce dixi vobis".
###### 8
<span class=vrs>8</span>Et exeuntes cito de monumento cum timore et magno gaudio cucurrerunt nuntiare discipulis eius.
###### 9
<span class=vrs>9</span>Et ecce Iesus occurrit illis dicens: "Avete". Illae autem accesserunt et tenuerunt pedes eius et adoraverunt eum.
###### 10
<span class=vrs>10</span>Tunc ait illis Iesus: "Nolite timere; ite, nuntiate fratribus meis, ut eant in Galilaeam et ibi me videbunt".
###### 11
<span class=vrs>11</span>Quae cum abiissent, ecce quidam de custodia venerunt in civitatem et nuntiaverunt principibus sacerdotum omnia, quae facta fuerant.
###### 12
<span class=vrs>12</span>Et congregati cum senioribus, consilio accepto, pecuniam copiosam dederunt militibus
###### 13
<span class=vrs>13</span>dicentes: "Dicite: "Discipuli eius nocte venerunt et furati sunt eum, nobis dormientibus".
###### 14
<span class=vrs>14</span>Et si hoc auditum fuerit a praeside, nos suadebimus ei et securos vos faciemus".
###### 15
<span class=vrs>15</span>At illi, accepta pecunia, fecerunt, sicut erant docti. Et divulgatum est verbum istud apud Iudaeos usque in hodiernum diem.
###### 16
<span class=vrs>16</span>Undecim autem discipuli abierunt in Galilaeam, in montem ubi constituerat illis Iesus,
###### 17
<span class=vrs>17</span>et videntes eum adoraverunt; quidam autem dubitaverunt.
###### 18
<span class=vrs>18</span>Et accedens Iesus locutus est eis dicens: "Data est mihi omnis potestas in caelo et in terra.
###### 19
<span class=vrs>19</span>Euntes ergo docete omnes gentes, baptizantes eos in nomine Patris et Filii et Spiritus Sancti,
###### 20
<span class=vrs>20</span>docentes eos servare omnia, quaecumque mandavi vobis. Et ecce ego vobiscum sum omnibus diebus usque ad consummationem saeculi".

***

### Evangelium secundum Marcum

#### 1

***

###### 1
<span class=vrs>1</span>Initium evangelii Iesu Christi Filii Dei.
###### 2
<span class=vrs>2</span>Sicut scriptum est in Isaia propheta: “Ecce mitto angelum meum ante faciem tuam, qui praeparabit viam tuam;
###### 3
<span class=vrs>3</span>vox clamantis in deserto: “Parate viam Domini, rectas facite semitas eius””,
###### 4
<span class=vrs>4</span>fuit Ioannes Baptista in deserto praedicans baptismum paenitentiae in remissionem peccatorum.
###### 5
<span class=vrs>5</span>Et egrediebatur ad illum omnis Iudaeae regio et Hierosolymitae universi et baptizabantur ab illo in Iordane flumine confitentes peccata sua.
###### 6
<span class=vrs>6</span>Et erat Ioannes vestitus pilis cameli, et zona pellicea circa lumbos eius, et locustas et mel silvestre edebat.
###### 7
<span class=vrs>7</span>Et praedicabat dicens: “Venit fortior me post me, cuius non sum dignus procumbens solvere corrigiam calceamentorum eius.
###### 8
<span class=vrs>8</span>Ego baptizavi vos aqua; ille vero baptizabit vos in Spiritu Sancto”.
###### 9
<span class=vrs>9</span>Et factum est in diebus illis, venit Iesus a Nazareth Galilaeae et baptizatus est in Iordane ab Ioanne.
###### 10
<span class=vrs>10</span>Et statim ascendens de aqua vidit apertos caelos et Spiritum tamquam columbam descendentem in ipsum;
###### 11
<span class=vrs>11</span>et vox facta est de caelis: “Tu es Filius meus dilectus; in te complacui”.
###### 12
<span class=vrs>12</span>Et statim Spiritus expellit eum in desertum.
###### 13
<span class=vrs>13</span>Et erat in deserto quadraginta diebus et tentabatur a Satana; eratque cum bestiis, et angeli ministrabant illi.
###### 14
<span class=vrs>14</span>Postquam autem traditus est Ioannes, venit Iesus in Galilaeam praedicans evangelium Dei
###### 15
<span class=vrs>15</span>et dicens: “Impletum est tempus, et appropinquavit regnum Dei; paenitemini et credite evangelio”.
###### 16
<span class=vrs>16</span>Et praeteriens secus mare Galilaeae vidit Simonem et Andream fratrem Simonis mittentes in mare; erant enim piscatores.
###### 17
<span class=vrs>17</span>Et dixit eis Iesus: “Venite post me, et faciam vos fieri piscatores hominum”.
###### 18
<span class=vrs>18</span>Et protinus, relictis retibus, secuti sunt eum.
###### 19
<span class=vrs>19</span>Et progressus pusillum vidit Iacobum Zebedaei et Ioannem fratrem eius, et ipsos in navi componentes retia,
###### 20
<span class=vrs>20</span>et statim vocavit illos. Et, relicto patre suo Zebedaeo in navi cum mercennariis, abierunt post eum.
###### 21
<span class=vrs>21</span>Et ingrediuntur Capharnaum. Et statim sabbatis ingressus synagogam docebat.
###### 22
<span class=vrs>22</span>Et stupebant super doctrina eius: erat enim docens eos quasi potestatem habens et non sicut scribae.
###### 23
<span class=vrs>23</span>Et statim erat in synagoga eorum homo in spiritu immundo; et exclamavit
###### 24
<span class=vrs>24</span>dicens: “Quid nobis et tibi, Iesu Nazarene Venisti perdere nos Scio qui sis: Sanctus Dei”.
###### 25
<span class=vrs>25</span>Et comminatus est ei Iesus dicens: “Obmutesce et exi de homine!”.
###### 26
<span class=vrs>26</span>Et discerpens eum spiritus immundus et exclamans voce magna exivit ab eo.
###### 27
<span class=vrs>27</span>Et mirati sunt omnes, ita ut conquirerent inter se dicentes: “Quidnam est hoc Doctrina nova cum potestate; et spiritibus immundis imperat, et oboediunt ei”.
###### 28
<span class=vrs>28</span>Et processit rumor eius statim ubique in omnem regionem Galilaeae.
###### 29
<span class=vrs>29</span>Et protinus egredientes de synagoga venerunt in domum Simonis et Andreae cum Iacobo et Ioanne.
###### 30
<span class=vrs>30</span>Socrus autem Simonis decumbebat febricitans; et statim dicunt ei de illa.
###### 31
<span class=vrs>31</span>Et accedens elevavit eam apprehensa manu; et dimisit eam febris, et ministrabat eis.
###### 32
<span class=vrs>32</span>Vespere autem facto, cum occidisset sol, afferebant ad eum omnes male habentes et daemonia habentes;
###### 33
<span class=vrs>33</span>et erat omnis civitas congregata ad ianuam.
###### 34
<span class=vrs>34</span>Et curavit multos, qui vexabantur variis languoribus, et daemonia multa eiecit et non sinebat loqui daemonia, quoniam sciebant eum.
###### 35
<span class=vrs>35</span>Et diluculo valde mane surgens egressus est et abiit in desertum locum ibique orabat.
###### 36
<span class=vrs>36</span>Et persecutus est eum Simon et qui cum illo erant;
###### 37
<span class=vrs>37</span>et cum invenissent eum, dixerunt ei: “Omnes quaerunt te!”.
###### 38
<span class=vrs>38</span>Et ait illis: “Eamus alibi in proximos vicos, ut et ibi praedicem: ad hoc enim veni”.
###### 39
<span class=vrs>39</span>Et venit praedicans in synagogis eorum per omnem Galilaeam et daemonia eiciens.
###### 40
<span class=vrs>40</span>Et venit ad eum leprosus deprecans eum et genu flectens et dicens ei: “Si vis, potes me mundare”.
###### 41
<span class=vrs>41</span>Et misertus extendens manum suam tetigit eum et ait illi: “Volo, mundare!”;
###### 42
<span class=vrs>42</span>et statim discessit ab eo lepra, et mundatus est.
###### 43
<span class=vrs>43</span>Et infremuit in eum statimque eiecit illum
###### 44
<span class=vrs>44</span>et dicit ei: “Vide, nemini quidquam dixeris; sed vade, ostende te sacerdoti et offer pro emundatione tua, quae praecepit Moyses, in testimonium illis”.
###### 45
<span class=vrs>45</span>At ille egressus coepit praedicare multum et diffamare sermonem, ita ut iam non posset manifesto in civitatem introire, sed foris in desertis locis erat; et conveniebant ad eum undique.

***

#### 2

***

###### 1
<span class=vrs>1</span>Et iterum intravit Capharnaum post dies, et auditum est quod in domo esset.
###### 2
<span class=vrs>2</span>Et convenerunt multi, ita ut non amplius caperentur neque ad ianuam, et loquebatur eis verbum.
###### 3
<span class=vrs>3</span>Et veniunt ferentes ad eum paralyticum, qui a quattuor portabatur.
###### 4
<span class=vrs>4</span>Et cum non possent offerre eum illi prae turba, nudaverunt tectum, ubi erat, et perfodientes summittunt grabatum, in quo paralyticus iacebat.
###### 5
<span class=vrs>5</span>Cum vidisset autem Iesus fidem illorum, ait paralytico: “Fili, dimittuntur peccata tua”.
###### 6
<span class=vrs>6</span>Erant autem illic quidam de scribis sedentes et cogitantes in cordibus suis:
###### 7
<span class=vrs>7</span>“Quid hic sic loquitur Blasphemat! Quis potest dimittere peccata nisi solus Deus”.
###### 8
<span class=vrs>8</span>Quo statim cognito Iesus spiritu suo quia sic cogitarent intra se, dicit illis: “Quid ista cogitatis in cordibus vestris
###### 9
<span class=vrs>9</span>Quid est facilius, dicere paralytico: “Dimittuntur peccata tua”, an dicere: “Surge et tolle grabatum tuum et ambula”
###### 10
<span class=vrs>10</span>Ut autem sciatis quia potestatem habet Filius hominis interra dimittendi peccata — ait paralytico - :
###### 11
<span class=vrs>11</span>Tibi dico: Surge, tolle grabatum tuum et vade in domum tuam”.
###### 12
<span class=vrs>12</span>Et surrexit et protinus sublato grabato abiit coram omnibus, ita ut admirarentur omnes et glorificarent Deum dicentes: “Numquam sic vidimus!”.
###### 13
<span class=vrs>13</span>Et egressus est rursus ad mare; omnisque turba veniebat ad eum, et docebat eos.
###### 14
<span class=vrs>14</span>Et cum praeteriret, vidit Levin Alphaei sedentem ad teloneum et ait illi: “Sequere me”. Et surgens secutus est eum.
###### 15
<span class=vrs>15</span>Et factum est, cum accumberet in domo illius, et multi publicani et peccatores simul discumbebant cum Iesu et discipulis eius; erant enim multi et sequebantur eum.
###### 16
<span class=vrs>16</span>Et scribae pharisaeorum, videntes quia manducaret cum peccatoribus et publicanis, dicebant discipulis eius: “Quare cum publicanis et peccatoribus manducat”.
###### 17
<span class=vrs>17</span>Et Iesus hoc audito ait illis: “Non necesse habent sani medicum, sed qui male habent; non veni vocare iustos sed peccatores”.
###### 18
<span class=vrs>18</span>Et erant discipuli Ioannis et pharisaei ieiunantes. Et veniunt et dicunt illi: “Cur discipuli Ioannis et discipuli pharisaeorum ieiunant, tui autem discipuli non ieiunant”.
###### 19
<span class=vrs>19</span>Et ait illis Iesus: “Numquid possunt convivae nuptiarum, quamdiu sponsus cum illis est, ieiunare Quanto tempore habent secum sponsum, non possunt ieiunare;
###### 20
<span class=vrs>20</span>venient autem dies, cum auferetur ab eis sponsus, et tunc ieiunabunt in illa die.
###### 21
<span class=vrs>21</span>Nemo assumentum panni rudis assuit vestimento veteri; alioquin supplementum aufert aliquid ab eo, novum a veteri, et peior scissura fit.
###### 22
<span class=vrs>22</span>Et nemo mittit vinum novellum in utres veteres, alioquin dirumpet vinum utres et vinum perit et utres; sed vinum novum in utres novos”.
###### 23
<span class=vrs>23</span>Et factum est, cum ipse sabbatis ambularet per sata, discipuli eius coeperunt praegredi vellentes spicas.
###### 24
<span class=vrs>24</span>Pharisaei autem dicebant ei: “Ecce, quid faciunt sabbatis, quod non licet”.
###### 25
<span class=vrs>25</span>Et ait illis: “Numquam legistis quid fecerit David, quando necessitatem habuit et esuriit ipse et qui cum eo erant
###### 26
<span class=vrs>26</span>Quomodo introivit in domum Dei sub Abiathar principe sacerdotum et panes propositionis manducavit, quos non licet manducare nisi sacerdotibus, et dedit etiam eis, qui cum eo erant”.
###### 27
<span class=vrs>27</span>Et dicebat eis: “Sabbatum propter hominem factum est, et non homo propter sabbatum;
###### 28
<span class=vrs>28</span>itaque dominus est Filius hominis etiam sabbati”.

***

#### 3

***

###### 1
<span class=vrs>1</span>Et introivit iterum in synagogam. Et erat ibi homo habens manum aridam;
###### 2
<span class=vrs>2</span>et observabant eum, si sabbatis curaret illum, ut accusarent eum.
###### 3
<span class=vrs>3</span>Et ait homini habenti manum aridam: “Surge in medium”.
###### 4
<span class=vrs>4</span>Et dicit eis: “Licet sabbatis bene facere an male Animam salvam facere an perdere”. At illi tacebant.
###### 5
<span class=vrs>5</span>Et circumspiciens eos cum ira, contristatus super caecitate cordis eorum, dicit homini: “Extende manum”. Et extendit, et restituta est manus eius.
###### 6
<span class=vrs>6</span>Et exeuntes pharisaei statim cum herodianis consilium faciebant adversus eum quomodo eum perderent.
###### 7
<span class=vrs>7</span>Et Iesus cum discipulis suis secessit ad mare. Et multa turba a Galilaea secuta est et a Iudaea
###### 8
<span class=vrs>8</span>et ab Hierosolymis et ab Idumaea; et, qui trans Iordanem et circa Tyrum et Sidonem, multitudo magna, audientes, quae faciebat, venerunt ad eum.
###### 9
<span class=vrs>9</span>Et dixit discipulis suis, ut navicula sibi praesto esset propter turbam, ne comprimerent eum.
###### 10
<span class=vrs>10</span>Multos enim sanavit, ita ut irruerent in eum, ut illum tangerent, quotquot habebant plagas.
###### 11
<span class=vrs>11</span>Et spiritus immundi, cum illum videbant, procidebant ei et clamabant dicentes: “Tu es Filius Dei!”.
###### 12
<span class=vrs>12</span>Et vehementer comminabatur eis, ne manifestarent illum.
###### 13
<span class=vrs>13</span>Et ascendit in montem et vocat ad se, quos voluit ipse, et venerunt ad eum.
###### 14
<span class=vrs>14</span>Et fecit Duodecim, ut essent cum illo, et ut mitteret eos praedicare
###### 15
<span class=vrs>15</span>habentes potestatem eiciendi daemonia:
###### 16
<span class=vrs>16</span>et imposuit Simoni nomen Petrum;
###### 17
<span class=vrs>17</span>et Iacobum Zebedaei et Ioannem fratrem Iacobi, et imposuit eis nomina Boanerges, quod est Filii tonitrui;
###### 18
<span class=vrs>18</span>et Andream et Philippum et Bartholomaeum et Matthaeum et Thomam et Iacobum Alphaei et Thaddaeum et Simonem Chananaeum
###### 19
<span class=vrs>19</span>et Iudam Iscarioth, qui et tradidit illum.
###### 20
<span class=vrs>20</span>Et venit ad domum; et convenit iterum turba, ita ut non possent neque panem manducare.
###### 21
<span class=vrs>21</span>Et cum audissent sui, exierunt tenere eum; dicebant enim: “In furorem versus est”.
###### 22
<span class=vrs>22</span>Et scribae, qui ab Hierosolymis descenderant, dicebant: “Beelzebul habet” et: “In principe daemonum eicit daemonia”.
###### 23
<span class=vrs>23</span>Et convocatis eis, in parabolis dicebat illis: “Quomodo potest Satanas Satanam eicere
###### 24
<span class=vrs>24</span>Et si regnum in se dividatur, non potest stare regnum illud;
###### 25
<span class=vrs>25</span>et si domus in semetipsam dispertiatur, non poterit domus illa stare.
###### 26
<span class=vrs>26</span>Et si Satanas consurrexit in semetipsum et dispertitus est, non potest stare, sed finem habet.
###### 27
<span class=vrs>27</span>Nemo autem potest in domum fortis ingressus vasa eius diripere, nisi prius fortem alliget; et tunc domum eius diripiet.
###### 28
<span class=vrs>28</span>Amen dico vobis: Omnia dimittentur filiis hominum peccata et blasphemiae, quibus blasphemaverint;
###### 29
<span class=vrs>29</span>qui autem blasphemaverit in Spiritum Sanctum, non habet remissionem in aeternum, sed reus est aeterni delicti”.
###### 30
<span class=vrs>30</span>Quoniam dicebant: “Spiritum immundum habet”.
###### 31
<span class=vrs>31</span>Et venit mater eius et fratres eius, et foris stantes miserunt ad eum vocantes eum.
###### 32
<span class=vrs>32</span>Et sedebat circa eum turba, et dicunt ei: “Ecce mater tua et fratres tui et sorores tuae foris quaerunt te”.
###### 33
<span class=vrs>33</span>Et respondens eis ait: “Quae est mater mea et fratres mei”.
###### 34
<span class=vrs>34</span>Et circumspiciens eos, qui in circuitu eius sedebant, ait: “Ecce mater mea et fratres mei.
###### 35
<span class=vrs>35</span>Qui enim fecerit voluntatem Dei, hic frater meus et soror mea et mater est”.

***

#### 4

***

###### 1
<span class=vrs>1</span>Et iterum coepit docere ad mare. Et congregatur ad eum turba plurima, ita ut in navem ascendens sederet in mari, et omnis turba circa mare super terram erant.
###### 2
<span class=vrs>2</span>Et docebat eos in parabolis multa et dicebat illis in doctrina sua:
###### 3
<span class=vrs>3</span>“Audite. Ecce exiit seminans ad seminandum.
###### 4
<span class=vrs>4</span>Et factum est, dum seminat, aliud cecidit circa viam, et venerunt volucres et comederunt illud.
###### 5
<span class=vrs>5</span>Aliud cecidit super petrosa, ubi non habebat terram multam, et statim exortum est, quoniam non habebat altitudinem terrae;
###### 6
<span class=vrs>6</span>et quando exortus est sol, exaestuavit et, eo quod non haberet radicem, exaruit.
###### 7
<span class=vrs>7</span>Et aliud cecidit in spinas, et ascenderunt spinae et suffocaverunt illud, et fructum non dedit.
###### 8
<span class=vrs>8</span>Et alia ceciderunt in terram bonam et dabant fructum: ascendebant et crescebant et afferebant unum triginta et unum sexaginta et unum centum”.
###### 9
<span class=vrs>9</span>Et dicebat: “Qui habet aures audiendi, audiat”.
###### 10
<span class=vrs>10</span>Et cum esset singularis, interrogaverunt eum hi, qui circa eum erant cum Duodecim, parabolas.
###### 11
<span class=vrs>11</span>Et dicebat eis: “Vobis datum est mysterium regni Dei; illis autem, qui foris sunt, in parabolis omnia fiunt,
###### 12
<span class=vrs>12</span>ut videntes videant et non videant, et audientes audiant et non intellegant, ne quando convertantur, et dimittatur eis”.
###### 13
<span class=vrs>13</span>Et ait illis: “Nescitis parabolam hanc, et quomodo omnes parabolas cognoscetis
###### 14
<span class=vrs>14</span>Qui seminat, verbum seminat.
###### 15
<span class=vrs>15</span>Hi autem sunt, qui circa viam, ubi seminatur verbum: et cum audierint, confestim venit Satanas et aufert verbum, quod seminatum est in eos.
###### 16
<span class=vrs>16</span>Et hi sunt, qui super petrosa seminantur: qui cum audierint verbum, statim cum gaudio accipiunt illud
###### 17
<span class=vrs>17</span>et non habent radicem in se, sed temporales sunt; deinde orta tribulatione vel persecutione propter verbum, confestim scandalizantur.
###### 18
<span class=vrs>18</span>Et alii sunt, qui in spinis seminantur: hi sunt, qui verbum audierunt,
###### 19
<span class=vrs>19</span>et aerumnae saeculi et deceptio divitiarum et circa reliqua concupiscentiae introeuntes suffocant verbum, et sine fructu efficitur.
###### 20
<span class=vrs>20</span>Et hi sunt, qui super terram bonam seminati sunt: qui audiunt verbum et suscipiunt et fructificant unum triginta et unum sexaginta et unum centum”.
###### 21
<span class=vrs>21</span>Et dicebat illis: “Numquid venit lucerna, ut sub modio ponatur aut sub lecto Nonne ut super candelabrum ponatur
###### 22
<span class=vrs>22</span>Non enim est aliquid absconditum, nisi ut manifestetur, nec factum est occultum, nisi ut in palam veniat.
###### 23
<span class=vrs>23</span>Si quis habet aures audiendi, audiat”.
###### 24
<span class=vrs>24</span>Et dicebat illis: “Videte quid audiatis. In qua mensura mensi fueritis, remetietur vobis et adicietur vobis.
###### 25
<span class=vrs>25</span>Qui enim habet, dabitur illi; et, qui non habet, etiam quod habet, auferetur ab illo”.
###### 26
<span class=vrs>26</span>Et dicebat: “Sic est regnum Dei, quemadmodum si homo iaciat sementem in terram
###### 27
<span class=vrs>27</span>et dormiat et exsurgat nocte ac die, et semen germinet et increscat, dum nescit ille.
###### 28
<span class=vrs>28</span>Ultro terra fructificat primum herbam, deinde spicam, deinde plenum frumentum in spica.
###### 29
<span class=vrs>29</span>Et cum se produxerit fructus, statim mittit falcem, quoniam adest messis”.
###### 30
<span class=vrs>30</span>Et dicebat: “Quomodo assimilabimus regnum Dei aut in qua parabola ponemus illud
###### 31
<span class=vrs>31</span>Sicut granum sinapis, quod cum seminatum fuerit in terra, minus est omnibus seminibus, quae sunt in terra;
###### 32
<span class=vrs>32</span>et cum seminatum fuerit, ascendit et fit maius omnibus holeribus et facit ramos magnos, ita ut possint sub umbra eius aves caeli habitare”.
###### 33
<span class=vrs>33</span>Et talibus multis parabolis loquebatur eis verbum, prout poterant audire;
###### 34
<span class=vrs>34</span>sine parabola autem non loquebatur eis. Seorsum autem discipulis suis disserebat omnia.
###### 35
<span class=vrs>35</span>Et ait illis illa die, cum sero esset factum: “Transeamus contra”.
###### 36
<span class=vrs>36</span>Et dimittentes turbam, assumunt eum, ut erat in navi; et aliae naves erant cum illo.
###### 37
<span class=vrs>37</span>Et exoritur procella magna venti, et fluctus se mittebant in navem, ita ut iam impleretur navis.
###### 38
<span class=vrs>38</span>Et erat ipse in puppi supra cervical dormiens; et excitant eum et dicunt ei: “Magister, non ad te pertinet quia perimus”.
###### 39
<span class=vrs>39</span>Et exsurgens comminatus est vento et dixit mari: “Tace, obmutesce!”. Et cessavit ventus, et facta est tranquillitas magna.
###### 40
<span class=vrs>40</span>Et ait illis: “Quid timidi estis Necdum habetis fidem”.
###### 41
<span class=vrs>41</span>Et timuerunt magno timore et dicebant ad alterutrum: “Quis putas est iste, quia et ventus et mare oboediunt ei”.

***

#### 5

***

###### 1
<span class=vrs>1</span>Et venerunt trans fretum maris in regionem Gerasenorum.
###### 2
<span class=vrs>2</span>Et exeunte eo de navi, statim occurrit ei de monumentis homo in spiritu immundo,
###### 3
<span class=vrs>3</span>qui domicilium habebat in monumentis; et neque catenis iam quisquam eum poterat ligare,
###### 4
<span class=vrs>4</span>quoniam saepe compedibus et catenis vinctus dirupisset catenas et compedes comminuisset, et nemo poterat eum domare;
###### 5
<span class=vrs>5</span>et semper nocte ac die in monumentis et in montibus erat clamans et concidens se lapidibus.
###### 6
<span class=vrs>6</span>Et videns Iesum a longe cucurrit et adoravit eum
###### 7
<span class=vrs>7</span>et clamans voce magna dicit: “Quid mihi et tibi, Iesu, fili Dei Altissimi Adiuro te per Deum, ne me torqueas”.
###### 8
<span class=vrs>8</span>Dicebat enim illi: “Exi, spiritus immunde, ab homine”.
###### 9
<span class=vrs>9</span>Et interrogabat eum: “Quod tibi nomen est”. Et dicit ei: “Legio nomen mihi est, quia multi sumus”.
###### 10
<span class=vrs>10</span>Et deprecabatur eum multum, ne se expelleret extra regionem.
###### 11
<span class=vrs>11</span>Erat autem ibi circa montem grex porcorum magnus pascens;
###### 12
<span class=vrs>12</span>et deprecati sunt eum dicentes: “Mitte nos in porcos, ut in eos introeamus”.
###### 13
<span class=vrs>13</span>Et concessit eis. Et exeuntes spiritus immundi introierunt in porcos. Et magno impetu grex ruit per praecipitium in mare, ad duo milia, et suffocabantur in mari.
###### 14
<span class=vrs>14</span>Qui autem pascebant eos, fugerunt et nuntiaverunt in civitatem et in agros; et egressi sunt videre quid esset facti.
###### 15
<span class=vrs>15</span>Et veniunt ad Iesum; et vident illum, qui a daemonio vexabatur, sedentem, vestitum et sanae mentis, eum qui legionem habuerat, et timuerunt.
###### 16
<span class=vrs>16</span>Et qui viderant, narraverunt illis qualiter factum esset ei, qui daemonium habuerat, et de porcis.
###### 17
<span class=vrs>17</span>Et rogare eum coeperunt, ut discederet a finibus eorum.
###### 18
<span class=vrs>18</span>Cumque ascenderet navem, qui daemonio vexatus fuerat, deprecabatur eum, ut esset cum illo.
###### 19
<span class=vrs>19</span>Et non admisit eum, sed ait illi: “Vade in domum tuam ad tuos et annuntia illis quanta tibi Dominus fecerit et misertus sit tui”.
###### 20
<span class=vrs>20</span>Et abiit et coepit praedicare in Decapoli quanta sibi fecisset Iesus, et omnes mirabantur.
###### 21
<span class=vrs>21</span>Et cum transcendisset Iesus in navi rursus trans fretum, convenit turba multa ad illum, et erat circa mare.
###### 22
<span class=vrs>22</span>Et venit quidam de archisynagogis nomine Iairus et videns eum procidit ad pedes eius
###### 23
<span class=vrs>23</span>et deprecatur eum multum dicens: “Filiola mea in extremis est; veni, impone manus super eam, ut salva sit et vivat”.
###### 24
<span class=vrs>24</span>Et abiit cum illo. Et sequebatur eum turba multa et comprimebant illum.
###### 25
<span class=vrs>25</span>Et mulier, quae erat in profluvio sanguinis annis duodecim
###### 26
<span class=vrs>26</span>et fuerat multa perpessa a compluribus medicis et erogaverat omnia sua nec quidquam profecerat, sed magis deterius habebat,
###### 27
<span class=vrs>27</span>cum audisset de Iesu, venit in turba retro et tetigit vestimentum eius;
###### 28
<span class=vrs>28</span>dicebat enim: “Si vel vestimenta eius tetigero, salva ero”.
###### 29
<span class=vrs>29</span>Et confestim siccatus est fons sanguinis eius, et sensit corpore quod sanata esset a plaga.
###### 30
<span class=vrs>30</span>Et statim Iesus cognoscens in semetipso virtutem, quae exierat de eo, conversus ad turbam aiebat: “Quis tetigit vestimenta mea”.
###### 31
<span class=vrs>31</span>Et dicebant ei discipuli sui: “Vides turbam comprimentem te et dicis: “Quis me tetigit””.
###### 32
<span class=vrs>32</span>Et circumspiciebat videre eam, quae hoc fecerat.
###### 33
<span class=vrs>33</span>Mulier autem timens et tremens, sciens quod factum esset in se, venit et procidit ante eum et dixit ei omnem veritatem.
###### 34
<span class=vrs>34</span>Ille autem dixit ei: “Filia, fides tua te salvam fecit. Vade in pace et esto sana a plaga tua”.
###### 35
<span class=vrs>35</span>Adhuc eo loquente, veniunt ab archisynagogo dicentes: “Filia tua mortua est; quid ultra vexas magistrum”.
###### 36
<span class=vrs>36</span>Iesus autem, verbo, quod dicebatur, audito, ait archisynagogo: “Noli timere; tantummodo crede!”.
###### 37
<span class=vrs>37</span>Et non admisit quemquam sequi se nisi Petrum et Iacobum et Ioannem fratrem Iacobi.
###### 38
<span class=vrs>38</span>Et veniunt ad domum archisynagogi; et videt tumultum et flentes et eiulantes multum,
###### 39
<span class=vrs>39</span>et ingressus ait eis: “Quid turbamini et ploratis Puella non est mortua, sed dormit”.
###### 40
<span class=vrs>40</span>Et irridebant eum. Ipse vero, eiectis omnibus, assumit patrem puellae et matrem et, qui secum erant, et ingreditur, ubi erat puella;
###### 41
<span class=vrs>41</span>et tenens manum puellae ait illi: “Talitha, qum!” — quod est interpretatum: “Puella, tibi dico: Surge!” - .
###### 42
<span class=vrs>42</span>Et confestim surrexit puella et ambulabat; erat enim annorum duodecim. Et obstupuerunt continuo stupore magno.
###### 43
<span class=vrs>43</span>Et praecepit illis vehementer, ut nemo id sciret, et dixit dari illi manducare.

***

#### 6

***

###### 1
<span class=vrs>1</span>Et egressus est inde et venit in patriam suam, et sequuntur illum discipuli sui.
###### 2
<span class=vrs>2</span>Et facto sabbato, coepit in synagoga docere; et multi audientes admirabantur dicentes: “Unde huic haec, et quae est sapientia, quae data est illi, et virtutes tales, quae per manus eius efficiuntur
###### 3
<span class=vrs>3</span>Nonne iste est faber, filius Mariae et frater Iacobi et Iosetis et Iudae et Simonis Et nonne sorores eius hic nobiscum sunt”. Et scandalizabantur in illo.
###### 4
<span class=vrs>4</span>Et dicebat eis Iesus: “Non est propheta sine honore nisi in patria sua et in cognatione sua et in domo sua”.
###### 5
<span class=vrs>5</span>Et non poterat ibi virtutem ullam facere, nisi paucos infirmos impositis manibus curavit;
###### 6
<span class=vrs>6</span>et mirabatur propter incredulitatem eorum. Et circumibat castella in circuitu docens.
###### 7
<span class=vrs>7</span>Et convocat Duodecim et coepit eos mittere binos et dabat illis potestatem in spiritus immundos;
###### 8
<span class=vrs>8</span>et praecepit eis, ne quid tollerent in via nisi virgam tantum: non panem, non peram neque in zona aes,
###### 9
<span class=vrs>9</span>sed ut calcearentur sandaliis et ne induerentur duabus tunicis.
###### 10
<span class=vrs>10</span>Et dicebat eis: “Quocumque introieritis in domum, illic manete, donec exeatis inde.
###### 11
<span class=vrs>11</span>Et quicumque locus non receperit vos nec audierint vos, exeuntes inde excutite pulverem de pedibus vestris in testimonium illis”.
###### 12
<span class=vrs>12</span>Et exeuntes praedicaverunt, ut paenitentiam agerent;
###### 13
<span class=vrs>13</span>et daemonia multa eiciebant et ungebant oleo multos aegrotos et sanabant.
###### 14
<span class=vrs>14</span>Et audivit Herodes rex; manifestum enim factum est nomen eius. Et dicebant: “Ioannes Baptista resurrexit a mortuis, et propterea inoperantur virtutes in illo”.
###### 15
<span class=vrs>15</span>Alii autem dicebant: “Elias est”. Alii vero dicebant: “Propheta est, quasi unus ex prophetis”.
###### 16
<span class=vrs>16</span>Quo audito, Herodes aiebat: “Quem ego decollavi Ioannem, hic resurrexit!”.
###### 17
<span class=vrs>17</span>Ipse enim Herodes misit ac tenuit Ioannem et vinxit eum in carcere propter Herodiadem uxorem Philippi fratris sui, quia duxerat eam.
###### 18
<span class=vrs>18</span>Dicebat enim Ioannes Herodi: “Non licet tibi habere uxorem fratris tui”.
###### 19
<span class=vrs>19</span>Herodias autem insidiabatur illi et volebat occidere eum nec poterat:
###### 20
<span class=vrs>20</span>Herodes enim metuebat Ioannem, sciens eum virum iustum et sanctum, et custodiebat eum, et, audito eo, multum haesitabat et libenter eum audiebat.
###### 21
<span class=vrs>21</span>Et cum dies opportunus accidisset, quo Herodes natali suo cenam fecit principibus suis et tribunis et primis Galilaeae,
###### 22
<span class=vrs>22</span>cumque introisset filia ipsius Herodiadis et saltasset, placuit Herodi simulque recumbentibus. Rex ait puellae: “Pete a me, quod vis, et dabo tibi”.
###### 23
<span class=vrs>23</span>Et iuravit illi multum: “Quidquid petieris a me, dabo tibi, usque ad dimidium regni mei”.
###### 24
<span class=vrs>24</span>Quae cum exisset, dixit matri suae: “Quid petam”. At illa dixit: “Caput Ioannis Baptistae”.
###### 25
<span class=vrs>25</span>Cumque introisset statim cum festinatione ad regem, petivit dicens: “Volo ut protinus des mihi in disco caput Ioannis Baptistae”.
###### 26
<span class=vrs>26</span>Et contristatus rex, propter iusiurandum et propter recumbentes noluit eam decipere;
###### 27
<span class=vrs>27</span>et statim misso spiculatore rex praecepit afferri caput eius. Et abiens decollavit eum in carcere
###### 28
<span class=vrs>28</span>et attulit caput eius in disco; et dedit illud puellae, et puella dedit illud matri suae.
###### 29
<span class=vrs>29</span>Quo audito, discipuli eius venerunt et tulerunt corpus eius et posuerunt illud in monumento.
###### 30
<span class=vrs>30</span>Et convenientes apostoli ad Iesum renuntiaverunt illi omnia, quae egerant et docuerant.
###### 31
<span class=vrs>31</span>Et ait illis: “Venite vos ipsi seorsum in desertum locum et requiescite pusillum”. Erant enim, qui veniebant et redibant, multi, et nec manducandi spatium habebant.
###### 32
<span class=vrs>32</span>Et abierunt in navi in desertum locum seorsum.
###### 33
<span class=vrs>33</span>Et viderunt eos abeuntes et cognoverunt multi; et pedestre de omnibus civitatibus concurrerunt illuc et praevenerunt eos.
###### 34
<span class=vrs>34</span>Et exiens vidit multam turbam et misertus est super eos, quia erant sicut oves non habentes pastorem, et coepit docere illos multa.
###### 35
<span class=vrs>35</span>Et cum iam hora multa facta esset, accesserunt discipuli eius dicentes: “Desertus est locus hic, et hora iam est multa;
###### 36
<span class=vrs>36</span>dimitte illos, ut euntes in villas et vicos in circuitu emant sibi, quod manducent”.
###### 37
<span class=vrs>37</span>Respondens autem ait illis: “Date illis vos manducare”. Et dicunt ei: “Euntes emamus denariis ducentis panes et dabimus eis manducare”.
###### 38
<span class=vrs>38</span>Et dicit eis: “Quot panes habetis Ite, videte”. Et cum cognovissent, dicunt: “Quinque et duos pisces”.
###### 39
<span class=vrs>39</span>Et praecepit illis, ut accumbere facerent omnes secundum contubernia super viride fenum.
###### 40
<span class=vrs>40</span>Et discubuerunt secundum areas per centenos et per quinquagenos.
###### 41
<span class=vrs>41</span>Et acceptis quinque panibus et duobus piscibus, intuens in caelum benedixit et fregit panes et dabat discipulis suis, ut ponerent ante eos; et duos pisces divisit omnibus.
###### 42
<span class=vrs>42</span>Et manducaverunt omnes et saturati sunt;
###### 43
<span class=vrs>43</span>et sustulerunt fragmenta duodecim cophinos plenos, et de piscibus.
###### 44
<span class=vrs>44</span>Et erant, qui manducaverunt panes, quinque milia virorum.
###### 45
<span class=vrs>45</span>Et statim coegit discipulos suos ascendere navem, ut praecederent trans fretum ad Bethsaidam, dum ipse dimitteret populum.
###### 46
<span class=vrs>46</span>Et cum dimisisset eos, abiit in montem orare.
###### 47
<span class=vrs>47</span>Et cum sero factum esset, erat navis in medio mari, et ipse solus in terra.
###### 48
<span class=vrs>48</span>Et videns eos laborantes in remigando, erat enim ventus contrarius eis, circa quartam vigiliam noctis venit ad eos ambulans super mare et volebat praeterire eos.
###### 49
<span class=vrs>49</span>At illi, ut viderunt eum ambulantem super mare, putaverunt phantasma esse et exclamaverunt;
###### 50
<span class=vrs>50</span>omnes enim eum viderunt et conturbati sunt. Statim autem locutus est cum eis et dicit illis: “Confidite, ego sum; nolite timere!”.
###### 51
<span class=vrs>51</span>Et ascendit ad illos in navem, et cessavit ventus. Et valde nimis intra se stupebant;
###### 52
<span class=vrs>52</span>non enim intellexerant de panibus, sed erat cor illorum obcaecatum.
###### 53
<span class=vrs>53</span>Et cum transfretassent in terram, pervenerunt Gennesaret et applicuerunt.
###### 54
<span class=vrs>54</span>Cumque egressi essent de navi, continuo cognoverunt eum
###### 55
<span class=vrs>55</span>et percurrentes universam regionem illam coeperunt in grabatis eos, qui se male habebant, circumferre, ubi audiebant eum esse.
###### 56
<span class=vrs>56</span>Et quocumque introibat in vicos aut in civitates vel in villas, in plateis ponebant infirmos; et deprecabantur eum, ut vel fimbriam vestimenti eius tangerent; et, quotquot tangebant eum, salvi fiebant.

***

#### 7

***

###### 1
<span class=vrs>1</span>Et conveniunt ad eum pharisaei et quidam de scribis venientes ab Hierosolymis;
###### 2
<span class=vrs>2</span>et cum vidissent quosdam ex discipulis eius communibus manibus, id est non lotis, manducare panes
###### 3
<span class=vrs>3</span>— pharisaei enim et omnes Iudaei, nisi pugillo lavent manus, non manducant, tenentes traditionem seniorum;
###### 4
<span class=vrs>4</span>et a foro nisi baptizentur, non comedunt; et alia multa sunt, quae acceperunt servanda: baptismata calicum et urceorum et aeramentorum et lectorum —
###### 5
<span class=vrs>5</span>et interrogant eum pharisaei et scribae: “Quare discipuli tui non ambulant iuxta traditionem seniorum, sed communibus manibus manducant panem”.
###### 6
<span class=vrs>6</span>At ille dixit eis: “Bene prophetavit Isaias de vobis hypocritis, sicut scriptum est: “Populus hic labiis me honorat, cor autem eorum longe est a me;
###### 7
<span class=vrs>7</span>in vanum autem me colunt docentes doctrinas praecepta hominum”.
###### 8
<span class=vrs>8</span>Relinquentes mandatum Dei tenetis traditionem hominum”.
###### 9
<span class=vrs>9</span>Et dicebat illis: “Bene irritum facitis praeceptum Dei, ut traditionem vestram servetis.
###### 10
<span class=vrs>10</span>Moyses enim dixit: “Honora patrem tuum et matrem tuam” et: “Qui maledixerit patri aut matri, morte moriatur”;
###### 11
<span class=vrs>11</span>vos autem dicitis: “Si dixerit homo patri aut matri: Corban, quod est donum, quodcumque ex me tibi profuerit”,
###### 12
<span class=vrs>12</span>ultra non permittitis ei facere quidquam patri aut matri
###### 13
<span class=vrs>13</span>rescindentes verbum Dei per traditionem vestram, quam tradidistis; et similia huiusmodi multa facitis”.
###### 14
<span class=vrs>14</span>Et advocata iterum turba, dicebat illis: “Audite me, omnes, et intellegite:
###### 15
<span class=vrs>15</span>Nihil est extra hominem introiens in eum, quod possit eum coinquinare; sed quae de homine procedunt, illa sunt, quae coinquinant hominem!”. (
###### 16
<span class=vrs>16</span>)
###### 17
<span class=vrs>17</span>Et cum introisset in domum a turba, interrogabant eum discipuli eius parabolam.
###### 18
<span class=vrs>18</span>Et ait illis: “Sic et vos imprudentes estis Non intellegitis quia omne extrinsecus introiens in hominem non potest eum coinquinare,
###### 19
<span class=vrs>19</span>quia non introit in cor eius sed in ventrem et in secessum exit”, purgans omnes escas.
###### 20
<span class=vrs>20</span>Dicebat autem: “Quod de homine exit, illud coinquinat hominem;
###### 21
<span class=vrs>21</span>ab intus enim de corde hominum cogitationes malae procedunt, fornicationes, furta, homicidia,
###### 22
<span class=vrs>22</span>adulteria, avaritiae, nequitiae, dolus, impudicitia, oculus malus, blasphemia, superbia, stultitia:
###### 23
<span class=vrs>23</span>omnia haec mala ab intus procedunt et coinquinant hominem”.
###### 24
<span class=vrs>24</span>Inde autem surgens abiit in fines Tyri et Sidonis. Et ingressus domum neminem voluit scire et non potuit latere.
###### 25
<span class=vrs>25</span>Sed statim ut audivit de eo mulier, cuius habebat filia spiritum immundum, veniens procidit ad pedes eius.
###### 26
<span class=vrs>26</span>Erat autem mulier Graeca, Syrophoenissa genere. Et rogabat eum, ut daemonium eiceret de filia eius.
###### 27
<span class=vrs>27</span>Et dicebat illi: “Sine prius saturari filios; non est enim bonum sumere panem filiorum et mittere catellis”.
###### 28
<span class=vrs>28</span>At illa respondit et dicit ei: “Domine, etiam catelli sub mensa comedunt de micis puerorum”.
###### 29
<span class=vrs>29</span>Et ait illi: “Propter hunc sermonem vade; exiit daemonium de filia tua”.
###### 30
<span class=vrs>30</span>Et cum abisset domum suam, invenit puellam iacentem supra lectum et daemonium exisse.
###### 31
<span class=vrs>31</span>Et iterum exiens de finibus Tyri venit per Sidonem ad mare Galilaeae inter medios fines Decapoleos.
###### 32
<span class=vrs>32</span>Et adducunt ei surdum et mutum et deprecantur eum, ut imponat illi manum.
###### 33
<span class=vrs>33</span>Et apprehendens eum de turba seorsum misit digitos suos in auriculas eius et exspuens tetigit linguam eius
###### 34
<span class=vrs>34</span>et suspiciens in caelum ingemuit et ait illi: “Effetha”, quod est: “Adaperire”.
###### 35
<span class=vrs>35</span>Et statim apertae sunt aures eius, et solutum est vinculum linguae eius, et loquebatur recte.
###### 36
<span class=vrs>36</span>Et praecepit illis, ne cui dicerent; quanto autem eis praecipiebat, tanto magis plus praedicabant.
###### 37
<span class=vrs>37</span>Et eo amplius admirabantur dicentes: “Bene omnia fecit, et surdos facit audire et mutos loqui!”.

***

#### 8

***

###### 1
<span class=vrs>1</span>In illis diebus iterum cum turba multa esset nec haberent, quod manducarent, convocatis discipulis, ait illis:
###### 2
<span class=vrs>2</span>“Misereor super turbam, quia iam triduo sustinent me nec habent, quod manducent;
###### 3
<span class=vrs>3</span>et si dimisero eos ieiunos in domum suam, deficient in via; et quidam ex eis de longe venerunt”.
###### 4
<span class=vrs>4</span>Et responderunt ei discipuli sui: “Unde istos poterit quis hic saturare panibus in solitudine”.
###### 5
<span class=vrs>5</span>Et interrogabat eos: “Quot panes habetis”. Qui dixerunt: “Septem”.
###### 6
<span class=vrs>6</span>Et praecipit turbae discumbere supra terram; et accipiens septem panes, gratias agens fregit et dabat discipulis suis, ut apponerent; et apposuerunt turbae.
###### 7
<span class=vrs>7</span>Et habebant pisciculos paucos; et benedicens eos, iussit hos quoque apponi.
###### 8
<span class=vrs>8</span>Et manducaverunt et saturati sunt; et sustulerunt, quod superaverat de fragmentis, septem sportas.
###### 9
<span class=vrs>9</span>Erant autem quasi quattuor milia. Et dimisit eos.
###### 10
<span class=vrs>10</span>Et statim ascendens navem cum discipulis suis venit in partes Dalmanutha.
###### 11
<span class=vrs>11</span>Et exierunt pharisaei et coeperunt conquirere cum eo quaerentes ab illo signum de caelo, tentantes eum.
###### 12
<span class=vrs>12</span>Et ingemiscens spiritu suo ait: “Quid generatio ista quaerit signum Amen dico vobis: Non dabitur generationi isti signum”.
###### 13
<span class=vrs>13</span>Et dimittens eos, iterum ascendens abiit trans fretum.
###### 14
<span class=vrs>14</span>Et obliti sunt sumere panes et nisi unum panem non habebant secum in navi.
###### 15
<span class=vrs>15</span>Et praecipiebat eis dicens: “Videte, cavete a fermento pharisaeorum et fermento Herodis!”.
###### 16
<span class=vrs>16</span>Et disputabant ad invicem, quia panes non haberent.
###### 17
<span class=vrs>17</span>Quo cognito, ait illis: “Quid disputatis, quia panes non habetis Nondum cognoscitis nec intellegitis Caecatum habetis cor vestrum
###### 18
<span class=vrs>18</span>Oculos habentes non videtis, et aures habentes non auditis Nec recordamini,
###### 19
<span class=vrs>19</span>quando quinque panes fregi in quinque milia, quot cophinos fragmentorum plenos sustulistis”. Dicunt ei: “Duodecim”.
###### 20
<span class=vrs>20</span>“Quando illos septem in quattuor milia, quot sportas plenas fragmentorum tulistis”. Et dicunt ei: “Septem”.
###### 21
<span class=vrs>21</span>Et dicebat eis: “Nondum intellegitis”.
###### 22
<span class=vrs>22</span>Et veniunt Bethsaida. Et adducunt ei caecum et rogant eum, ut illum tangat.
###### 23
<span class=vrs>23</span>Et apprehendens manum caeci eduxit eum extra vicum; et exspuens in oculos eius, impositis manibus ei, interrogabat eum: “Vides aliquid”.
###### 24
<span class=vrs>24</span>Et aspiciens dicebat: “Video homines, quia velut arbores video ambulantes”.
###### 25
<span class=vrs>25</span>Deinde iterum imposuit manus super oculos eius; et coepit videre et restitutus est et videbat clare omnia.
###### 26
<span class=vrs>26</span>Et misit illum in domum suam dicens: “Nec in vicum introieris”.
###### 27
<span class=vrs>27</span>Et egressus est Iesus et discipuli eius in castella Caesareae Philippi; et in via interrogabat discipulos suos dicens eis: “Quem me dicunt esse homines”.
###### 28
<span class=vrs>28</span>Qui responderunt illi dicentcs: “Ioannem Baptistam, alii Eliam, alii vero unum de prophetis”.
###### 29
<span class=vrs>29</span>Et ipse interrogabat eos: “Vos vero quem me dicitis esse”. Respondens Petrus ait ei: “Tu es Christus”.
###### 30
<span class=vrs>30</span>Et comminatus est eis, ne cui dicerent de illo.
###### 31
<span class=vrs>31</span>Et coepit docere illos: “Oportet Filium hominis multa pati et reprobari a senioribus et a summis sacerdotibus et scribis et occidi et post tres dies resurgere”;
###### 32
<span class=vrs>32</span>et palam verbum loquebatur. Et apprehendens eum Petrus coepit increpare eum.
###### 33
<span class=vrs>33</span>Qui conversus et videns discipulos suos comminatus est Petro et dicit: “Vade retro me, Satana, quoniam non sapis, quae Dei sunt, sed quae sunt hominum”.
###### 34
<span class=vrs>34</span>Et convocata turba cum discipulis suis, dixit eis: “Si quis vult post me sequi, deneget semetipsum et tollat crucem suam et sequatur me.
###### 35
<span class=vrs>35</span>Qui enim voluerit animam suam salvam facere, perdet eam; qui autem perdiderit animam suam propter me et evangelium, salvam eam faciet.
###### 36
<span class=vrs>36</span>Quid enim prodest homini, si lucretur mundum totum et detrimentum faciat animae suae
###### 37
<span class=vrs>37</span>Quid enim dabit homo commutationem pro anima sua
###### 38
<span class=vrs>38</span>Qui enim me confusus fuerit et mea verba in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis”.

***

#### 9

***

###### 1
<span class=vrs>1</span>Et dicebat illis: “Amen dico vobis: Sunt quidam de hic stantibus, qui non gustabunt mortem, donec videant regnum Dei venisse in virtute”.
###### 2
<span class=vrs>2</span>Et post dies sex assumit Iesus Petrum et Iacobum et Ioannem, et ducit illos in montem excelsum seorsum solos. Et transfiguratus est coram ipsis;
###### 3
<span class=vrs>3</span>et vestimenta eius facta sunt splendentia, candida nimis, qualia fullo super terram non potest tam candida facere.
###### 4
<span class=vrs>4</span>Et apparuit illis Elias cum Moyse, et erant loquentes cum Iesu.
###### 5
<span class=vrs>5</span>Et respondens Petrus ait Iesu: “Rabbi, bonum est nos hic esse; et faciamus tria tabernacula: tibi unum et Moysi unum et Eliae unum”.
###### 6
<span class=vrs>6</span>Non enim sciebat quid responderet; erant enim exterriti.
###### 7
<span class=vrs>7</span>Et facta est nubes obumbrans eos, et venit vox de nube: “Hic est Filius meus dilectus; audite illum”.
###### 8
<span class=vrs>8</span>Et statim circumspicientes neminem amplius viderunt nisi Iesum tantum secum.
###### 9
<span class=vrs>9</span>Et descendentibus illis de monte, praecepit illis, ne cui, quae vidissent, narrarent, nisi cum Filius hominis a mortuis resurrexerit.
###### 10
<span class=vrs>10</span>Et verbum continuerunt apud se, conquirentes quid esset illud: “a mortuis resurgere”.
###### 11
<span class=vrs>11</span>Et interrogabant eum dicentes: “Quid ergo dicunt scribae quia Eliam oporteat venire primum”.
###### 12
<span class=vrs>12</span>Qui ait illis: “Elias veniens primo, restituit omnia; et quomodo scriptum est super Filio hominis, ut multa patiatur et contemnatur
###### 13
<span class=vrs>13</span>Sed dico vobis: Et Elias venit; et fecerunt illi, quaecumque volebant, sicut scriptum est de eo”.
###### 14
<span class=vrs>14</span>Et venientes ad discipulos viderunt turbam magnam circa eos et scribas conquirentes cum illis.
###### 15
<span class=vrs>15</span>Et confestim omnis populus videns eum stupefactus est, et accurrentes salutabant eum.
###### 16
<span class=vrs>16</span>Et interrogavit eos: “Quid inter vos conquiritis”.
###### 17
<span class=vrs>17</span>Et respondit ei unus de turba: “Magister, attuli filium meum ad te habentem spiritum mutum;
###### 18
<span class=vrs>18</span>et ubicumque eum apprehenderit, allidit eum, et spumat et stridet dentibus et arescit. Et dixi discipulis tuis, ut eicerent illum, et non potuerunt”.
###### 19
<span class=vrs>19</span>Qui respondens eis dicit: “O generatio incredula, quamdiu apud vos ero Quamdiu vos patiar Afferte illum ad me”.
###### 20
<span class=vrs>20</span>Et attulerunt illum ad eum. Et cum vidisset illum, spiritus statim conturbavit eum; et corruens in terram volutabatur spumans.
###### 21
<span class=vrs>21</span>Et interrogavit patrem eius: “Quantum temporis est, ex quo hoc ei accidit”. At ille ait: “Ab infantia;
###### 22
<span class=vrs>22</span>et frequenter eum etiam in ignem et in aquas misit, ut eum perderet; sed si quid potes, adiuva nos, misertus nostri”.
###### 23
<span class=vrs>23</span>Iesus autem ait illi: ““Si potes!”. Omnia possibilia credenti”.
###### 24
<span class=vrs>24</span>Et continuo exclamans pater pueri aiebat: “Credo; adiuva incredulitatem meam”.
###### 25
<span class=vrs>25</span>Et cum videret Iesus concurrentem turbam, comminatus est spiritui immundo dicens illi: “Mute et surde spiritus, ego tibi praecipio: Exi ab eo et amplius ne introeas in eum”.
###### 26
<span class=vrs>26</span>Et clamans et multum discerpens eum exiit; et factus est sicut mortuus, ita ut multi dicerent: “Mortuus est!”.
###### 27
<span class=vrs>27</span>Iesus autem tenens manum eius elevavit illum, et surrexit.
###### 28
<span class=vrs>28</span>Et cum introisset in domum, discipuli eius secreto interrogabant eum: “Quare nos non potuimus eicere eum”.
###### 29
<span class=vrs>29</span>Et dixit illis: “Hoc genus in nullo potest exire nisi in oratione”.
###### 30
<span class=vrs>30</span>Et inde profecti peragrabant Galilaeam; nec volebat quemquam scire.
###### 31
<span class=vrs>31</span>Docebat enim discipulos suos et dicebat illis: “Filius hominis traditur in manus hominum, et occident eum, et occisus post tres dies resurget”.
###### 32
<span class=vrs>32</span>At illi ignorabant verbum et timebant eum interrogare.
###### 33
<span class=vrs>33</span>Et venerunt Capharnaum. Qui cum domi esset, interrogabat eos: “Quid in via tractabatis”.
###### 34
<span class=vrs>34</span>At illi tacebant. Siquidem inter se in via disputaverant, quis esset maior.
###### 35
<span class=vrs>35</span>Et residens vocavit Duodecim et ait illis: “Si quis vult primus esse, erit omnium novissimus et omnium minister”.
###### 36
<span class=vrs>36</span>Et accipiens puerum, statuit eum in medio eorum; quem ut complexus esset, ait illis:
###### 37
<span class=vrs>37</span>“Quisquis unum ex huiusmodi pueris receperit in nomine meo, me recipit; et, quicumque me susceperit, non me suscipit, sed eum qui me misit”.
###### 38
<span class=vrs>38</span>Dixit illi Ioannes: “Magister, vidimus quendam in nomine tuo eicientem daemonia, et prohibebamus eum, quia non sequebatur nos”.
###### 39
<span class=vrs>39</span>Iesus autem ait: “Nolite prohibere eum. Nemo est enim, qui faciat virtutem in nomine meo et possit cito male loqui de me;
###### 40
<span class=vrs>40</span>qui enim non est adversum nos, pro nobis est.
###### 41
<span class=vrs>41</span>Quisquis enim potum dederit vobis calicem aquae in nomine, quia Christi estis, amen dico vobis: Non perdet mercedem suam.
###### 42
<span class=vrs>42</span>Et quisquis scandalizaverit unum ex his pusillis credentibus in me, bonum est ei magis, ut circumdetur mola asinaria collo eius, et in mare mittatur.
###### 43
<span class=vrs>43</span>Et si scandalizaverit te manus tua, abscide illam: bonum est tibi debilem introire in vitam, quam duas manus habentem ire in gehennam, in ignem inexstinguibilem. (
###### 44
<span class=vrs>44</span>)
###### 45
<span class=vrs>45</span>Et si pes tuus te scandalizat, amputa illum: bonum est tibi claudum introire in vitam, quam duos pedes habentem mitti in gehennam. (
###### 46
<span class=vrs>46</span>)
###### 47
<span class=vrs>47</span>Et si oculus tuus scandalizat te, eice eum: bonum est tibi luscum introire in regnum Dei, quam duos oculos habentem mitti in gehennam,
###### 48
<span class=vrs>48</span>ubi vermis eorum non moritur, et ignis non exstinguitur;
###### 49
<span class=vrs>49</span>omnis enim igne salietur.
###### 50
<span class=vrs>50</span>Bonum est sal; quod si sal insulsum fuerit, in quo illud condietis Habete in vobis sal et pacem habete inter vos”.

***

#### 10

***

###### 1
<span class=vrs>1</span>Et inde exsurgens venit in fines Iudaeae ultra Iordanem; et conveniunt iterum turbae ad eum, et, sicut consueverat, iterum docebat illos.
###### 2
<span class=vrs>2</span>Et accedentes pharisaei interrogabant eum, si licet viro uxorem dimittere, tentantes eum.
###### 3
<span class=vrs>3</span>At ille respondens dixit eis: “Quid vobis praecepit Moyses”.
###### 4
<span class=vrs>4</span>Qui dixerunt: “Moyses permisit libellum repudii scribere et dimittere”.
###### 5
<span class=vrs>5</span>Iesus autem ait eis: “Ad duritiam cordis vestri scripsit vobis praeceptum istud.
###### 6
<span class=vrs>6</span>Ab initio autem creaturae masculum et feminam fecit eos.
###### 7
<span class=vrs>7</span>Propter hoc relinquet homo patrem suum et matrem et adhaerebit ad uxorern suam,
###### 8
<span class=vrs>8</span>et erunt duo in carne una; itaque iam non sunt duo sed una caro.
###### 9
<span class=vrs>9</span>Quod ergo Deus coniunxit, homo non separet”.
###### 10
<span class=vrs>10</span>Et domo iterum discipuli de hoc interrogabant eum.
###### 11
<span class=vrs>11</span>Et dicit illis: “Quicumque dimiserit uxorem suam et aliam duxerit, adulterium committit in eam;
###### 12
<span class=vrs>12</span>et si ipsa dimiserit virum suum et alii nupserit, moechatur”.
###### 13
<span class=vrs>13</span>Et offerebant illi parvulos, ut tangeret illos; discipuli autem comminabantur eis.
###### 14
<span class=vrs>14</span>At videns Iesus, indigne tulit et ait illis: “Sinite parvulos venire ad me. Ne prohibueritis eos; talium est enim regnum Dei.
###### 15
<span class=vrs>15</span>Amen dico vobis: Quisquis non receperit regnum Dei velut parvulus, non intrabit in illud”.
###### 16
<span class=vrs>16</span>Et complexans eos benedicebat imponens manus super illos.
###### 17
<span class=vrs>17</span>Et cum egrederetur in viam, accurrens quidam et, genu flexo ante eum, rogabat eum: “Magister bone, quid faciam ut vitam aeternam percipiam”.
###### 18
<span class=vrs>18</span>Iesus autem dixit ei: “Quid me dicis bonum Nemo bonus, nisi unus Deus.
###### 19
<span class=vrs>19</span>Praecepta nosti: ne occidas, ne adulteres, ne fureris, ne falsum testimonium dixeris, ne fraudem feceris, honora patrem tuum et matrem”.
###### 20
<span class=vrs>20</span>Ille autem dixit ei: “Magister, haec omnia conservavi a iuventute mea”.
###### 21
<span class=vrs>21</span>Iesus autem intuitus eum dilexit eum et dixit illi: “Unum tibi deest: vade, quaecumque habes, vende et da pauperibus et habebis thesaurum in caelo; et veni, sequere me”.
###### 22
<span class=vrs>22</span>Qui contristatus in hoc verbo, abiit maerens: erat enim habens possessiones multas.
###### 23
<span class=vrs>23</span>Et circumspiciens Iesus ait discipulis suis: “Quam difficile, qui pecunias habent, in regnum Dei introibunt”.
###### 24
<span class=vrs>24</span>Discipuli autem obstupescebant in verbis eius. At Iesus rursus respondens ait illis: “Filii, quam diffficile est in regnum Dei introire.
###### 25
<span class=vrs>25</span>Facilius est camelum per foramen acus transire quam divitem intrare in regnum Dei”.
###### 26
<span class=vrs>26</span>Qui magis admirabantur dicentes ad semetipsos: “Et quis potest salvus fieri”.
###### 27
<span class=vrs>27</span>Intuens illos Iesus ait: “Apud homines impossibile est sed non apud Deum: omnia enim possibilia sunt apud Deum”.
###### 28
<span class=vrs>28</span>Coepit Petrus ei dicere: “Ecce nos dimisimus omnia et secuti sumus te”.
###### 29
<span class=vrs>29</span>Ait Iesus: “Amen dico vobis: Nemo est, qui reliquerit domum aut fratres aut sorores aut matrem aut patrem aut filios aut agros propter me et propter evangelium,
###### 30
<span class=vrs>30</span>qui non accipiat centies tantum nunc in tempore hoc, domos et fratres et sorores et matres et filios et agros cum persecutionibus, et in saeculo futuro vitam aeternam.
###### 31
<span class=vrs>31</span>Multi autem erunt primi novissimi, et novissimi primi”.
###### 32
<span class=vrs>32</span>Erant autem in via ascendentes in Hierosolymam, et praecedebat illos Iesus, et stupebant; illi autem sequentes timebant. Et assumens iterum Duodecim coepit illis dicere, quae essent ei eventura:
###### 33
<span class=vrs>33</span>“Ecce ascendimus in Hierosolymam; et Filius hominis tradetur principibus sacerdotum et scribis, et damnabunt eum morte et tradent eum gentibus
###### 34
<span class=vrs>34</span>et illudent ei et conspuent eum et flagellabunt eum et interficient eum, et post tres dies resurget”.
###### 35
<span class=vrs>35</span>Et accedunt ad eum Iacobus et Ioannes filii Zebedaei dicentes ei: “Magister, volumus, ut quodcumque petierimus a te, facias nobis”.
###### 36
<span class=vrs>36</span>At ille dixit eis: “Quid vultis, ut faciam vobis”.
###### 37
<span class=vrs>37</span>Illi autem dixerunt ei: “Da nobis, ut unus ad dexteram tuam et alius ad sinistram sedeamus in gloria tua”.
###### 38
<span class=vrs>38</span>Iesus autem ait eis: “Nescitis quid petatis. Potestis bibere calicem, quem ego bibo, aut baptismum, quo ego baptizor, baptizari”.
###### 39
<span class=vrs>39</span>At illi dixerunt ei: “Possumus”. Iesus autem ait eis: “Calicem quidem, quem ego bibo, bibetis et baptismum, quo ego baptizor, baptizabimini;
###### 40
<span class=vrs>40</span>sedere autem ad dexteram meam vel ad sinistram non est meum dare, sed quibus paratum est”.
###### 41
<span class=vrs>41</span>Et audientes decem coeperunt indignari de Iacobo et Ioanne.
###### 42
<span class=vrs>42</span>Et vocans eos Iesus ait illis: “Scitis quia hi, qui videntur principari gentibus, dominantur eis, et principes eorum potestatem habent ipsorum.
###### 43
<span class=vrs>43</span>Non ita est autem in vobis, sed quicumque voluerit fieri maior inter vos, erit vester minister;
###### 44
<span class=vrs>44</span>et, quicumque voluerit in vobis primus esse, erit omnium servus;
###### 45
<span class=vrs>45</span>nam et Filius hominis non venit, ut ministraretur ei, sed ut ministraret et daret animam suam redemptionem pro multis”.
###### 46
<span class=vrs>46</span>Et veniunt Ierichum. Et proficiscente eo de Iericho et discipulis eius et plurima multitudine, filius Timaei Bartimaeus caecus sedebat iuxta viam mendicans.
###### 47
<span class=vrs>47</span>Qui cum audisset quia Iesus Nazarenus est, coepit clamare et dicere: “Fili David Iesu, miserere mei!”.
###### 48
<span class=vrs>48</span>Et comminabantur ei multi, ut taceret; at ille multo magis clamabat: “Fili David, miserere mei!”.
###### 49
<span class=vrs>49</span>Et stans Iesus dixit: “Vocate illum”. Et vocant caecum dicentes ei: “Animaequior esto. Surge, vocat te”.
###### 50
<span class=vrs>50</span>Qui, proiecto vestimento suo, exsiliens venit ad Iesum.
###### 51
<span class=vrs>51</span>Et respondens ei Iesus dixit: “Quid vis tibi faciam”. Caecus autem dixit ei: “Rabboni, ut videam”.
###### 52
<span class=vrs>52</span>Et Iesus ait illi: “Vade; fides tua te salvum fecit”. Et confestim vidit et sequebatur eum in via.

***

#### 11

***

###### 1
<span class=vrs>1</span>Et cum appropinquarent Hierosolymae, Bethphage et Bethaniae ad montem Olivarum, mittit duos ex discipulis suis
###### 2
<span class=vrs>2</span>et ait illis: “Ite in castellum, quod est contra vos, et statim introeuntes illud invenietis pullum ligatum, super quem nemo adhuc hominum sedit; solvite illum et adducite.
###### 3
<span class=vrs>3</span>Et si quis vobis dixerit: “Quid facitis hoc”, dicite: “Domino necessarius est, et continuo illum remittit iterum huc””.
###### 4
<span class=vrs>4</span>Et abeuntes invenerunt pullum ligatum ante ianuam foris in bivio et solvunt eum.
###### 5
<span class=vrs>5</span>Et quidam de illic stantibus dicebant illis: “Quid facitis solventes pullum”.
###### 6
<span class=vrs>6</span>Qui dixerunt eis, sicut dixerat Iesus; et dimiserunt eis.
###### 7
<span class=vrs>7</span>Et ducunt pullum ad Iesum et imponunt illi vestimenta sua; et sedit super eum.
###### 8
<span class=vrs>8</span>Et multi vestimenta sua straverunt in via, alii autem frondes, quas exciderant in agris.
###### 9
<span class=vrs>9</span>Et qui praeibant et qui sequebantur, clamabant: “Hosanna! Benedictus, qui venit in nomine Domini!
###### 10
<span class=vrs>10</span>Benedictum, quod venit regnum patris nostri David! Hosanna in excelsis!”.
###### 11
<span class=vrs>11</span>Et introivit Hierosolymam in templum; et circumspectis omnibus, cum iam vespera esset hora, exivit in Bethaniam cum Duodecim.
###### 12
<span class=vrs>12</span>Et altera die cum exirent a Bethania, esuriit.
###### 13
<span class=vrs>13</span>Cumque vidisset a longe ficum habentem folia, venit si quid forte inveniret in ea; et cum venisset ad eam, nihil invenit praeter folia: non enim erat tempus ficorum.
###### 14
<span class=vrs>14</span>Et respondens dixit ei: “Iam non amplius in aeternum quisquam fructum ex te manducet”. Et audiebant discipuli eius.
###### 15
<span class=vrs>15</span>Et veniunt Hierosolymam. Et cum introisset in templum, coepit eicere vendentes et ementes in templo et mensas nummulariorum et cathedras vendentium columbas evertit;
###### 16
<span class=vrs>16</span>et non sinebat, ut quisquam vas transferret per templum.
###### 17
<span class=vrs>17</span>Et docebat dicens eis: “Non scriptum est: “Domus mea domus orationis vocabitur omnibus gentibus” Vos autem fecistis eam speluncam latronum”.
###### 18
<span class=vrs>18</span>Quo audito, principes sacerdotum et scribae quaerebant quomodo eum perderent; timebant enim eum, quoniam universa turba admirabatur super doctrina eius.
###### 19
<span class=vrs>19</span>Et cum vespera facta esset, egrediebantur de civitate.
###### 20
<span class=vrs>20</span>Et cum mane transirent, viderunt ficum aridam factam a radicibus.
###### 21
<span class=vrs>21</span>Et recordatus Petrus dicit ei: “Rabbi, ecce ficus, cui maledixisti, aruit”.
###### 22
<span class=vrs>22</span>Et respondens Iesus ait illis: “Habete fidem Dei!
###### 23
<span class=vrs>23</span>Amen dico vobis: Quicumque dixerit huic monti: “Tollere et mittere in mare”, et non haesitaverit in corde suo, sed crediderit quia, quod dixerit, fiat, fiet ei.
###### 24
<span class=vrs>24</span>Propterea dico vobis: Omnia, quaecumque orantes petitis, credite quia iam accepistis, et erunt vobis.
###### 25
<span class=vrs>25</span>Et cum statis in oratione, dimittite, si quid habetis adversus aliquem, ut et Pater vester, qui in caelis est, dimittat vobis peccata vestra”. (
###### 26
<span class=vrs>26</span>)
###### 27
<span class=vrs>27</span>Et veniunt rursus Hierosolymam. Et cum ambularet in templo, accedunt ad eum summi sacerdotes et scribae et seniores
###### 28
<span class=vrs>28</span>et dicebant illi: “In qua potestate haec facis Vel quis tibi dedit hanc potestatem, ut ista facias”.
###### 29
<span class=vrs>29</span>Iesus autem ait illis: “Interrogabo vos unum verbum, et respondete mihi; et dicam vobis, in qua potestate haec faciam:
###### 30
<span class=vrs>30</span>Baptismum Ioannis de caelo erat an ex hominibus Respondete mihi”.
###### 31
<span class=vrs>31</span>At illi cogitabant secum dicentes: “Si dixerimus: “De caelo”, dicet: “Quare ergo non credidistis ei”;
###### 32
<span class=vrs>32</span>si autem dixerimus: “Ex hominibus””. Timebant populum: omnes enim habebant Ioannem quia vere propheta esset.
###### 33
<span class=vrs>33</span>Et respondentes dicunt Iesu: “Nescimus”. Et Iesus ait illis: “Neque ego dico vobis in qua potestate haec faciam”.

***

#### 12

***

###### 1
<span class=vrs>1</span>Et coepit illis in parabolis loqui: “Vineam pastinavit homo et circumdedit saepem et fodit lacum et aedificavit turrim et locavit eam agricolis et peregre profectus est.
###### 2
<span class=vrs>2</span>Et misit ad agricolas in tempore servum, ut ab agricolis acciperet de fructu vineae;
###### 3
<span class=vrs>3</span>qui apprehensum eum caeciderunt et dimiserunt vacuum.
###### 4
<span class=vrs>4</span>Et iterum misit ad illos alium servum; et illum in capite vulneraverunt et contumeliis affecerunt.
###### 5
<span class=vrs>5</span>Et alium misit, et illum occiderunt, et plures alios, quosdam caedentes, alios vero occidentes.
###### 6
<span class=vrs>6</span>Adhuc unum habebat, filium dilectum. Misit illum ad eos novissimum dicens: “Reverebuntur filium meum”.
###### 7
<span class=vrs>7</span>Coloni autem illi dixerunt ad invicem: “Hic est heres. Venite, occidamus eum, et nostra erit hereditas”.
###### 8
<span class=vrs>8</span>Et apprehendentes eum occiderunt et eiecerunt extra vineam.
###### 9
<span class=vrs>9</span>Quid ergo faciet dominus vineae Veniet et perdet colonos et dabit vineam aliis.
###### 10
<span class=vrs>10</span>Nec Scripturam hanc legistis: “Lapidem quem reprobaverunt aedificantes, hic factus est in caput anguli;
###### 11
<span class=vrs>11</span>a Domino factum est istud et est mirabile in oculis nostris””.
###### 12
<span class=vrs>12</span>Et quaerebant eum tenere et timuerunt turbam; cognoverunt enim quoniam ad eos parabolam hanc dixerit. Et relicto eo abierunt.
###### 13
<span class=vrs>13</span>Et mittunt ad eum quosdam ex pharisaeis et herodianis, ut eum caperent in verbo.
###### 14
<span class=vrs>14</span>Qui venientes dicunt ei: “Magister, scimus quia verax es et non curas quemquam; nec enim vides in faciem hominum, sed in veritate viam Dei doces. Licet dare tributum Caesari an non Dabimus an non dabimus”.
###### 15
<span class=vrs>15</span>Qui sciens versutiam eorum ait illis: “Quid me tentatis Afferte mihi denarium, ut videam”.
###### 16
<span class=vrs>16</span>At illi attulerunt. Et ait illis: “Cuius est imago haec et inscriptio”. Illi autem dixerunt ei: “Caesaris”.
###### 17
<span class=vrs>17</span>Iesus autem dixit illis: “Quae sunt Caesaris, reddite Caesari et, quae sunt Dei, Deo”. Et mirabantur super eo.
###### 18
<span class=vrs>18</span>Et veniunt ad eum sadducaei, qui dicunt resurrectionem non esse, et interrogabant eum dicentes:
###### 19
<span class=vrs>19</span>“Magister, Moyses nobis scripsit, ut si cuius frater mortuus fuerit et reliquerit uxorem et filium non reliquerit, accipiat frater eius uxorem et resuscitet semen fratri suo.
###### 20
<span class=vrs>20</span>Septem fratres erant: et primus accepit uxorem et moriens non reliquit semen;
###### 21
<span class=vrs>21</span>et secundus accepit eam et mortuus est, non relicto semine; et tertius similiter;
###### 22
<span class=vrs>22</span>et septem non reliquerunt semen. Novissima omnium defuncta est et mulier.
###### 23
<span class=vrs>23</span>In resurrectione, cum resurrexerint, cuius de his erit uxor Septem enim habuerunt eam uxorem”.
###### 24
<span class=vrs>24</span>Ait illis Iesus: “Non ideo erratis, quia non scitis Scripturas neque virtutem Dei
###### 25
<span class=vrs>25</span>Cum enim a mortuis resurrexerint, neque nubent neque nubentur, sed sunt sicut angeli in caelis.
###### 26
<span class=vrs>26</span>De mortuis autem quod resurgant, non legistis in libro Moysis super rubum, quomodo dixerit illi Deus inquiens: “Ego sum Deus Abraham et Deus Isaac et Deus Iacob”
###### 27
<span class=vrs>27</span>Non est Deus mortuorum sed vivorum! Multum erratis”.
###### 28
<span class=vrs>28</span>Et accessit unus de scribis, qui audierat illos conquirentes, videns quoniam bene illis responderit, interrogavit eum: “Quod est primum omnium mandatum”.
###### 29
<span class=vrs>29</span>Iesus respondit: “Primum est: “Audi, Israel: Dominus Deus noster Dominus unus est,
###### 30
<span class=vrs>30</span>et diliges Dominum Deum tuum ex toto corde tuo et ex tota anima tua et ex tota mente tua et ex tota virtute tua”.
###### 31
<span class=vrs>31</span>Secundum est illud: “Diliges proximum tuum tamquam teipsum”. Maius horum aliud mandatum non est”.
###### 32
<span class=vrs>32</span>Et ait illi scriba: “Bene, Magister, in veritate dixisti: “Unus est, et non est alius praeter eum;
###### 33
<span class=vrs>33</span>et diligere eum ex toto corde et ex toto intellectu et ex tota fortitudine” et: “Diligere proximum tamquam seipsum” maius est omnibus holocautomatibus et sacrificiis”.
###### 34
<span class=vrs>34</span>Et Iesus videns quod sapienter respondisset, dixit illi: “Non es longe a regno Dei”. Et nemo iam audebat eum interrogare.
###### 35
<span class=vrs>35</span>Et respondens Iesus dicebat docens in templo: “Quomodo dicunt scribae Christum filium esse David
###### 36
<span class=vrs>36</span>Ipse David dixit in Spiritu Sancto: “Dixit Dominus Domino meo: Sede a dextris meis, donec ponam inimicos tuos sub pedibus tuis”.
###### 37
<span class=vrs>37</span>Ipse David dicit eum Dominum, et unde est filius eius”. Et multa turba eum libenter audiebat.
###### 38
<span class=vrs>38</span>Et dicebat in doctrina sua: “Cavete a scribis, qui volunt in stolis ambulare et salutari in foro
###### 39
<span class=vrs>39</span>et in primis cathedris sedere in synagogis et primos discubitus in cenis;
###### 40
<span class=vrs>40</span>qui devorant domos viduarum et ostentant prolixas orationes. Hi accipient amplius iudicium”.
###### 41
<span class=vrs>41</span>Et sedens contra gazophylacium aspiciebat quomodo turba iactaret aes in gazophylacium; et multi divites iactabant multa.
###### 42
<span class=vrs>42</span>Et cum venisset una vidua pauper, misit duo minuta, quod est quadrans.
###### 43
<span class=vrs>43</span>Et convocans discipulos suos ait illis: “Amen dico vobis: Vidua haec pauper plus omnibus misit, qui miserunt in gazophylacium:
###### 44
<span class=vrs>44</span>Omnes enim ex eo, quod abundabat illis, miserunt; haec vero de penuria sua omnia, quae habuit, misit, totum victum suum”.

***

#### 13

***

###### 1
<span class=vrs>1</span>Et cum egrederetur de templo, ait illi unus ex discipulis suis: “Magister, aspice quales lapides et quales structurae”.
###### 2
<span class=vrs>2</span>Et Iesus ait illi: “Vides has magnas aedificationes Hic non relinquetur lapis super lapidem, qui non destruatur”.
###### 3
<span class=vrs>3</span>Et cum sederet in montem Olivarum contra templum, interrogabat eum separatim Petrus et Iacobus et Ioannes et Andreas:
###### 4
<span class=vrs>4</span>“Dic nobis: Quando ista erunt, et quod signum erit, quando haec omnia incipient consummari”.
###### 5
<span class=vrs>5</span>Iesus autem coepit dicere illis: “Videte, ne quis vos seducat.
###### 6
<span class=vrs>6</span>Multi venient in nomine meo dicentes: “Ego sum”, et multos seducent.
###### 7
<span class=vrs>7</span>Cum audieritis autem bella et opiniones bellorum, ne timueritis; oportet fieri sed nondum finis.
###### 8
<span class=vrs>8</span>Exsurget enim gens super gentem, et regnum super regnum, erunt terrae motus per loca, erunt fames; initium dolorum haec.
###### 9
<span class=vrs>9</span>Videte autem vosmetipsos. Tradent vos conciliis, et in synagogis vapulabitis et ante praesides et reges stabitis propter me in testimonium illis.
###### 10
<span class=vrs>10</span>Et in omnes gentes primum oportet praedicari evangelium.
###### 11
<span class=vrs>11</span>Et cum duxerint vos tradentes, nolite praecogitare quid loquamini, sed, quod datum vobis fuerit in illa hora, id loquimini: non enim estis vos loquentes sed Spiritus Sanctus.
###### 12
<span class=vrs>12</span>Et tradet frater fratrem in mortem, et pater filium; et consurgent filii in parentes et morte afficient eos;
###### 13
<span class=vrs>13</span>et eritis odio omnibus propter nomen meum. Qui autem sustinuerit in finem, hic salvus erit.
###### 14
<span class=vrs>14</span>Cum autem videritis abominationem desolationis stantem, ubi non debet, qui legit, intellegat: tunc, qui in Iudaea sunt, fugiant in montes;
###### 15
<span class=vrs>15</span>qui autem super tectum, ne descendat nec introeat, ut tollat quid de domo sua;
###### 16
<span class=vrs>16</span>et, qui in agro erit, non revertatur retro tollere vestimentum suum.
###### 17
<span class=vrs>17</span>Vae autem praegnantibus et nutrientibus in illis diebus!
###### 18
<span class=vrs>18</span>Orate vero, ut hieme non fiat:
###### 19
<span class=vrs>19</span>erunt enim dies illi tribulatio talis, qualis non fuit ab initio creaturae, quam condidit Deus, usque nunc, neque fiet.
###### 20
<span class=vrs>20</span>Et nisi breviasset Dominus dies, non fuisset salva omnis caro. Sed propter electos, quos elegit, breviavit dies.
###### 21
<span class=vrs>21</span>Et tunc, si quis vobis dixerit: “Ecce hic est Christus, ecce illic”, ne credideritis.
###### 22
<span class=vrs>22</span>Exsurgent enim pseudochristi et pseudoprophetae et dabunt signa et portenta ad seducendos, si potest fieri, electos.
###### 23
<span class=vrs>23</span>Vos autem videte; praedixi vobis omnia.
###### 24
<span class=vrs>24</span>Sed in illis diebus post tribulationem illam sol contenebrabitur, et luna non dabit splendorem suum,
###### 25
<span class=vrs>25</span>et erunt stellae de caelo decidentes, et virtutes, quae sunt in caelis, movebuntur.
###### 26
<span class=vrs>26</span>Et tunc videbunt Filium hominis venientem in nubibus cum virtute multa et gloria.
###### 27
<span class=vrs>27</span>Et tunc mittet angelos et congregabit electos suos a quattuor ventis, a summo terrae usque ad summum caeli.
###### 28
<span class=vrs>28</span>A ficu autem discite parabolam: cum iam ramus eius tener fuerit et germinaverit folia, cognoscitis quia in proximo sit aestas.
###### 29
<span class=vrs>29</span>Sic et vos, cum videritis haec fieri, scitote quod in proximo sit in ostiis.
###### 30
<span class=vrs>30</span>Amen dico vobis: Non transiet generatio haec, donec omnia ista fiant.
###### 31
<span class=vrs>31</span>Caelum et terra transibunt, verba autem mea non transibunt.
###### 32
<span class=vrs>32</span>De die autem illo vel hora nemo scit, neque angeli in caelo neque Filius, nisi Pater.
###### 33
<span class=vrs>33</span>Videte, vigilate; nescitis enim, quando tempus sit.
###### 34
<span class=vrs>34</span>Sicut homo, qui peregre profectus reliquit domum suam et dedit servis suis potestatem, unicuique opus suum, ianitori quoque praecepit, ut vigilaret.
###### 35
<span class=vrs>35</span>Vigilate ergo; nescitis enim quando dominus domus veniat, sero an media nocte an galli cantu an mane;
###### 36
<span class=vrs>36</span>ne, cum venerit repente, inveniat vos dormientes.
###### 37
<span class=vrs>37</span>Quod autem vobis dico, omnibus dico: Vigilate!”.

***

#### 14

***

###### 1
<span class=vrs>1</span>Erat autem Pascha et Azyma post biduum. Et quaerebant summi sacerdotes et scribae, quomodo eum dolo tenerent et occiderent;
###### 2
<span class=vrs>2</span>dicebant enim: “Non in die festo, ne forte tumultus fieret populi”.
###### 3
<span class=vrs>3</span>Et cum esset Bethaniae in domo Simonis leprosi et recumberet, venit mulier habens alabastrum unguenti nardi puri pretiosi; fracto alabastro, effudit super caput eius.
###### 4
<span class=vrs>4</span>Erant autem quidam indigne ferentes intra semetipsos: “Ut quid perditio ista unguenti facta est
###### 5
<span class=vrs>5</span>Poterat enim unguentum istud veniri plus quam trecentis denariis et dari pauperibus”. Et fremebant in eam.
###### 6
<span class=vrs>6</span>Iesus autem dixit: “Sinite eam; quid illi molesti estis Bonum opus operata est in me.
###### 7
<span class=vrs>7</span>Semper enim pauperes habetis vobiscum et, cum volueritis, potestis illis bene facere; me autem non semper habetis.
###### 8
<span class=vrs>8</span>Quod habuit, operata est: praevenit ungere corpus meum in sepulturam.
###### 9
<span class=vrs>9</span>Amen autem dico vobis: Ubicumque praedicatum fuerit evangelium in universum mundum, et, quod fecit haec, narrabitur in memoriam eius”.
###### 10
<span class=vrs>10</span>Et Iudas Iscarioth, unus de Duodecim, abiit ad summos sacerdotes, ut proderet eum illis.
###### 11
<span class=vrs>11</span>Qui audientes gavisi sunt et promiserunt ei pecuniam se daturos. Et quaerebat quomodo illum opportune traderet.
###### 12
<span class=vrs>12</span>Et primo die Azymorum, quando Pascha immolabant, dicunt ei discipuli eius: “Quo vis eamus et paremus, ut manduces Pascha”.
###### 13
<span class=vrs>13</span>Et mittit duos ex discipulis suis et dicit eis: “Ite in civitatem, et occurret vobis homo lagoenam aquae baiulans; sequimini eum
###### 14
<span class=vrs>14</span>et, quocumque introierit, dicite domino domus: “Magister dicit: Ubi est refectio mea, ubi Pascha cum discipulis meis manducem”.
###### 15
<span class=vrs>15</span>Et ipse vobis demonstrabit cenaculum grande stratum paratum; et illic parate nobis”.
###### 16
<span class=vrs>16</span>Et abierunt discipuli et venerunt in civitatem et invenerunt, sicut dixerat illis, et paraverunt Pascha.
###### 17
<span class=vrs>17</span>Et vespere facto, venit cum Duodecim.
###### 18
<span class=vrs>18</span>Et discumbentibus eis et manducantibus, ait Iesus: “Amen dico vobis: Unus ex vobis me tradet, qui manducat mecum”.
###### 19
<span class=vrs>19</span>Coeperunt contristari et dicere ei singillatim: “Numquid ego”.
###### 20
<span class=vrs>20</span>Qui ait illis: “Unus ex Duodecim, qui intingit mecum in catino.
###### 21
<span class=vrs>21</span>Nam Filius quidem hominis vadit, sicut scriptum est de eo. Vae autem homini illi, per quem Filius hominis traditur! Bonum est ei, si non esset natus homo ille”.
###### 22
<span class=vrs>22</span>Et manducantibus illis, accepit panem et benedicens fregit et dedit eis et ait: “Sumite: hoc est corpus meum”.
###### 23
<span class=vrs>23</span>Et accepto calice, gratias agens dedit eis; et biberunt ex illo omnes.
###### 24
<span class=vrs>24</span>Et ait illis: “Hic est sanguis meus novi testamenti, qui pro multis effunditur.
###### 25
<span class=vrs>25</span>Amen dico vobis: Iam non bibam de genimine vitis usque in diem illum, cum illud bibam novum in regno Dei”.
###### 26
<span class=vrs>26</span>Et hymno dicto, exierunt in montem Olivarum.
###### 27
<span class=vrs>27</span>Et ait eis Iesus: “Omnes scandalizabimini, quia scriptum est: “Percutiam pastorem, et dispergentur oves”.
###### 28
<span class=vrs>28</span>Sed posteaquam resurrexero, praecedam vos in Galilaeam”.
###### 29
<span class=vrs>29</span>Petrus autem ait ei: “Et si omnes scandalizati fuerint, sed non ego”.
###### 30
<span class=vrs>30</span>Et ait illi Iesus: “Amen dico tibi: Tu hodie, in nocte hac, priusquam bis gallus vocem dederit, ter me es negaturus”.
###### 31
<span class=vrs>31</span>At ille amplius loquebatur: “Et si oportuerit me commori tibi, non te negabo”. Similiter autem et omnes dicebant.
###### 32
<span class=vrs>32</span>Et veniunt in praedium, cui nomen Gethsemani; et ait discipulis suis: “Sedete hic, donec orem”.
###### 33
<span class=vrs>33</span>Et assumit Petrum et Iacobum et Ioannem secum et coepit pavere et taedere;
###### 34
<span class=vrs>34</span>et ait illis: “Tristis est anima mea usque ad mortem; sustinete hic et vigilate”.
###### 35
<span class=vrs>35</span>Et cum processisset paululum, procidebat super terram et orabat, ut, si fieri posset, transiret ab eo hora;
###### 36
<span class=vrs>36</span>et dicebat: “Abba, Pater! Omnia tibi possibilia sunt. Transfer calicem hunc a me; sed non quod ego volo, sed quod tu”.
###### 37
<span class=vrs>37</span>Et venit et invenit eos dormientes; et ait Petro: “Simon, dormis Non potuisti una hora vigilare
###### 38
<span class=vrs>38</span>Vigilate et orate, ut non intretis in tentationem; spiritus quidem promptus, caro vero infirma”.
###### 39
<span class=vrs>39</span>Et iterum abiens oravit, eundem sermonem dicens.
###### 40
<span class=vrs>40</span>Et veniens denuo invenit eos dormientes; erant enim oculi illorum ingravati, et ignorabant quid responderent ei.
###### 41
<span class=vrs>41</span>Et venit tertio et ait illis: “Dormite iam et requiescite Sufficit, venit hora: ecce traditur Filius hominis in manus peccatorum.
###### 42
<span class=vrs>42</span>Surgite, eamus; ecce, qui me tradit, prope est”.
###### 43
<span class=vrs>43</span>Et confestim, adhuc eo loquente, venit Iudas unus ex Duodecim, et cum illo turba cum gladiis et lignis a summis sacerdotibus et scribis et senioribus.
###### 44
<span class=vrs>44</span>Dederat autem traditor eius signum eis dicens: “Quemcumque osculatus fuero, ipse est; tenete eum et ducite caute”.
###### 45
<span class=vrs>45</span>Et cum venisset, statim accedens ad eum ait: “Rabbi”; et osculatus est eum.
###### 46
<span class=vrs>46</span>At illi manus iniecerunt in eum et tenuerunt eum.
###### 47
<span class=vrs>47</span>Unus autem quidam de circumstantibus educens gladium percussit servum summi sacerdotis et amputavit illi auriculam.
###### 48
<span class=vrs>48</span>Et respondens Iesus ait illis: “Tamquam ad latronem existis cum gladiis et lignis comprehendere me
###### 49
<span class=vrs>49</span>Cotidie eram apud vos in templo docens, et non me tenuistis; sed adimpleantur Scripturae”.
###### 50
<span class=vrs>50</span>Et relinquentes eum omnes fugerunt.
###### 51
<span class=vrs>51</span>Et adulescens quidam sequebatur eum amictus sindone super nudo, et tenent eum;
###### 52
<span class=vrs>52</span>at ille, reiecta sindone, nudus profugit.
###### 53
<span class=vrs>53</span>Et adduxerunt Iesum ad summum sacerdotem; et conveniunt omnes summi sacerdotes et seniores et scribae.
###### 54
<span class=vrs>54</span>Et Petrus a longe secutus est eum usque intro in atrium summi sacerdotis et sedebat cum ministris et calefaciebat se ad ignem.
###### 55
<span class=vrs>55</span>Summi vero sacerdotes et omne concilium quaerebant adversus Iesum testimonium, ut eum morte afficerent, nec inveniebant.
###### 56
<span class=vrs>56</span>Multi enim testimonium falsum dicebant adversus eum, et convenientia testimonia non erant.
###### 57
<span class=vrs>57</span>Et quidam surgentes falsum testimonium ferebant adversus eum dicentes:
###### 58
<span class=vrs>58</span>“Nos audivimus eum dicentem: “Ego dissolvam templum hoc manu factum et intra triduum aliud non manu factum aedificabo””.
###### 59
<span class=vrs>59</span>Et ne ita quidem conveniens erat testimonium illorum.
###### 60
<span class=vrs>60</span>Et exsurgens summus sacerdos in medium interrogavit Iesum dicens: “Non respondes quidquam ad ea, quae isti testantur adversum te”.
###### 61
<span class=vrs>61</span>Ille autem tacebat et nihil respondit. Rursum summus sacerdos interrogabat eum et dicit ei: “Tu es Christus filius Benedicti”.
###### 62
<span class=vrs>62</span>Iesus autem dixit: “Ego sum, et videbitis Filium hominis a dextris sedentem Virtutis et venientem cum nubibus caeli”.
###### 63
<span class=vrs>63</span>Summus autem sacerdos scindens vestimenta sua ait: “Quid adhuc necessarii sunt nobis testes
###### 64
<span class=vrs>64</span>Audistis blasphemiam. Quid vobis videtur”. Qui omnes condemnaverunt eum esse reum mortis.
###### 65
<span class=vrs>65</span>Et coeperunt quidam conspuere eum et velare faciem eius et colaphis eum caedere et dicere ei: “Prophetiza”; et ministri alapis eum caedebant.
###### 66
<span class=vrs>66</span>Et cum esset Petrus in atrio deorsum, venit una ex ancillis summi sacerdotis
###### 67
<span class=vrs>67</span>et, cum vidisset Petrum calefacientem se, aspiciens illum ait: “Et tu cum hoc Nazareno, Iesu, eras!”.
###### 68
<span class=vrs>68</span>At ille negavit dicens: “Neque scio neque novi quid tu dicas!”. Et exiit foras ante atrium, et gallus cantavit.
###### 69
<span class=vrs>69</span>Et ancilla, cum vidisset illum, rursus coepit dicere circumstantibus: “Hic ex illis est!”.
###### 70
<span class=vrs>70</span>At ille iterum negabat. Et post pusillum rursus, qui astabant, dicebant Petro: “Vere ex illis es, nam et Galilaeus es”.
###### 71
<span class=vrs>71</span>Ille autem coepit anathematizare et iurare: “Nescio hominem istum, quem dicitis!”.
###### 72
<span class=vrs>72</span>Et statim iterum gallus cantavit; et recordatus est Petrus verbi, sicut dixerat ei Iesus: “Priusquam gallus cantet bis, ter me negabis”. Et coepit flere.

***

#### 15

***

###### 1
<span class=vrs>1</span>Et confestim mane consilium facientes summi sacerdotes cum senioribus et scribis, id est universum concilium, vincientes Iesum duxerunt et tradiderunt Pilato.
###### 2
<span class=vrs>2</span>Et interrogavit eum Pilatus: “Tu es rex Iudaeorum”. At ille respondens ait illi: “Tu dicis”.
###### 3
<span class=vrs>3</span>Et accusabant eum summi sacerdotes in multis.
###### 4
<span class=vrs>4</span>Pilatus autem rursum interrogabat eum dicens: “Non respondes quidquam Vide in quantis te accusant”.
###### 5
<span class=vrs>5</span>Iesus autem amplius nihil respondit, ita ut miraretur Pilatus.
###### 6
<span class=vrs>6</span>Per diem autem festum dimittere solebat illis unum ex vinctis, quem peterent.
###### 7
<span class=vrs>7</span>Erat autem qui dicebatur Barabbas, vinctus cum seditiosis, qui in seditione fecerant homicidium.
###### 8
<span class=vrs>8</span>Et cum ascendisset turba, coepit rogare, sicut faciebat illis.
###### 9
<span class=vrs>9</span>Pilatus autem respondit eis et dixit: “Vultis dimittam vobis regem Iudaeorum”.
###### 10
<span class=vrs>10</span>Sciebat enim quod per invidiam tradidissent eum summi sacerdotes.
###### 11
<span class=vrs>11</span>Pontifices autem concitaverunt turbam, ut magis Barabbam dimitteret eis.
###### 12
<span class=vrs>12</span>Pilatus autem iterum respondens aiebat illis: “Quid ergo vultis faciam regi Iudaeorum”.
###### 13
<span class=vrs>13</span>At illi iterum clamaverunt: “Crucifige eum!”.
###### 14
<span class=vrs>14</span>Pilatus vero dicebat eis: “Quid enim mali fecit”. At illi magis clamaverunt: “Crucifige eum!”.
###### 15
<span class=vrs>15</span>Pilatus autem, volens populo satisfacere, dimisit illis Barabbam et tradidit Iesum flagellis caesum, ut crucifigeretur.
###### 16
<span class=vrs>16</span>Milites autem duxerunt eum intro in atrium, quod est praetorium, et convocant totam cohortem.
###### 17
<span class=vrs>17</span>Et induunt eum purpuram et imponunt ei plectentes spineam coronam;
###### 18
<span class=vrs>18</span>et coeperunt salutare eum: “Ave, rex Iudaeorum!”,
###### 19
<span class=vrs>19</span>et percutiebant caput eius arundine et conspuebant eum et ponentes genua adorabant eum.
###### 20
<span class=vrs>20</span>Et postquam illuserunt ei, exuerunt illum purpuram et induerunt eum vestimentis suis. Et educunt illum, ut crucifigerent eum.
###### 21
<span class=vrs>21</span>Et angariant praetereuntem quempiam Simonem Cyrenaeum venientem de villa, patrem Alexandri et Rufi, ut tolleret crucem eius.
###### 22
<span class=vrs>22</span>Et perducunt illum in Golgotha locum, quod est interpretatum Calvariae locus.
###### 23
<span class=vrs>23</span>Et dabant ei myrrhatum vinum; ille autem non accepit.
###### 24
<span class=vrs>24</span>Et crucifigunt eum et dividunt vestimenta eius, mittentes sortem super eis, quis quid tolleret.
###### 25
<span class=vrs>25</span>Erat autem hora tertia, et crucifixerunt eum.
###### 26
<span class=vrs>26</span>Et erat titulus causae eius inscriptus: “Rex Iudaeorum”.
###### 27
<span class=vrs>27</span>Et cum eo crucifigunt duos latrones, unum a dextris et alium a sinistris eius. (
###### 28
<span class=vrs>28</span>)
###### 29
<span class=vrs>29</span>Et praetereuntes blasphemabant eum moventes capita sua et dicentes: “Vah, qui destruit templum et in tribus diebus aedificat;
###### 30
<span class=vrs>30</span>salvum fac temetipsum descendens de cruce!”.
###### 31
<span class=vrs>31</span>Similiter et summi sacerdotes ludentes ad alterutrum cum scribis dicebant: “Alios salvos fecit, seipsum non potest salvum facere.
###### 32
<span class=vrs>32</span>Christus rex Israel descendat nunc de cruce, ut videamus et credamus”. Etiam qui cum eo crucifixi erant, conviciabantur ei.
###### 33
<span class=vrs>33</span>Et, facta hora sexta, tenebrae factae sunt per totam terram usque in horam nonam.
###### 34
<span class=vrs>34</span>Et hora nona exclamavit Iesus voce magna: “Heloi, Heloi, lema sabacthani”, quod est interpretatum: “Deus meus, Deus meus, ut quid dereliquisti me”.
###### 35
<span class=vrs>35</span>Et quidam de circumstantibus audientes dicebant: “Ecce, Eliam vocat”.
###### 36
<span class=vrs>36</span>Currens autem unus et implens spongiam aceto circumponensque calamo potum dabat ei dicens: “Sinite, videamus, si veniat Elias ad deponendum eum”.
###### 37
<span class=vrs>37</span>Iesus autem, emissa voce magna, exspiravit.
###### 38
<span class=vrs>38</span>Et velum templi scissum est in duo a sursum usque deorsum.
###### 39
<span class=vrs>39</span>Videns autem centurio, qui ex adverso stabat, quia sic clamans exspirasset, ait: “Vere homo hic Filius Dei erat”.
###### 40
<span class=vrs>40</span>Erant autem et mulieres de longe aspicientes, inter quas et Maria Magdalene et Maria Iacobi minoris et Iosetis mater et Salome,
###### 41
<span class=vrs>41</span>quae, cum esset in Galilaea, sequebantur eum et ministrabant ei, et aliae multae, quae simul cum eo ascenderant Hierosolymam.
###### 42
<span class=vrs>42</span>Et cum iam sero esset factum, quia erat Parasceve, quod est ante sabbatum,
###### 43
<span class=vrs>43</span>venit Ioseph ab Arimathaea nobilis decurio, qui et ipse erat exspectans regnum Dei, et audacter introivit ad Pilatum et petiit corpus Iesu.
###### 44
<span class=vrs>44</span>Pilatus autem miratus est si iam obisset, et, accersito centurione, interrogavit eum si iam mortuus esset,
###### 45
<span class=vrs>45</span>et, cum cognovisset a centurione, donavit corpus Ioseph.
###### 46
<span class=vrs>46</span>Is autem mercatus sindonem et deponens eum involvit sindone et posuit eum in monumento, quod erat excisum de petra, et advolvit lapidem ad ostium monumenti.
###### 47
<span class=vrs>47</span>Maria autem Magdalene et Maria Iosetis aspiciebant, ubi positus esset.

***

#### 16

***

###### 1
<span class=vrs>1</span>Et cum transisset sabbatum, Maria Magdalene et Maria Iacobi et Salome emerunt aromata, ut venientes ungerent eum.
###### 2
<span class=vrs>2</span>Et valde mane, prima sabbatorum, veniunt ad monumentum, orto iam sole.
###### 3
<span class=vrs>3</span>Et dicebant ad invicem: “Quis revolvet nobis lapidem ab ostio monumenti”.
###### 4
<span class=vrs>4</span>Et respicientes vident revolutum lapidem; erat quippe magnus valde.
###### 5
<span class=vrs>5</span>Et introeuntes in monumentum viderunt iuvenem sedentem in dextris, coopertum stola candida, et obstupuerunt.
###### 6
<span class=vrs>6</span>Qui dicit illis: “Nolite expavescere! Iesum quaeritis Nazarenum crucifixum. Surrexit, non est hic; ecce locus, ubi posuerunt eum.
###### 7
<span class=vrs>7</span>Sed ite, dicite discipulis eius et Petro: “Praecedit vos in Galilaeam. Ibi eum videbitis, sicut dixit vobis””.
###### 8
<span class=vrs>8</span>Et exeuntes fugerunt de monumento; invaserat enim eas tremor et pavor, et nemini quidquam dixerunt, timebant enim.
###### 9
<span class=vrs>9</span>Surgens autem mane, prima sabbati, apparuit primo Mariae Magdalenae, de qua eiecerat septem daemonia.
###### 10
<span class=vrs>10</span>Illa vadens nuntiavit his, qui cum eo fuerant, lugentibus et flentibus;
###### 11
<span class=vrs>11</span>et illi audientes quia viveret et visus esset ab ea, non crediderunt.
###### 12
<span class=vrs>12</span>Post haec autem duobus ex eis ambulantibus ostensus est in alia effigie euntibus in villam;
###### 13
<span class=vrs>13</span>et illi euntes nuntiaverunt ceteris, nec illis crediderunt.
###### 14
<span class=vrs>14</span>Novissime recumbentibus illis Undecim apparuit, et exprobravit incredulitatem illorum et duritiam cordis, quia his, qui viderant eum resuscitatum, non crediderant.
###### 15
<span class=vrs>15</span>Et dixit eis: “Euntes in mundum universum praedicate evangelium omni creaturae.
###### 16
<span class=vrs>16</span>Qui crediderit et baptizatus fuerit, salvus erit; qui vero non crediderit, condemnabitur.
###### 17
<span class=vrs>17</span>Signa autem eos, qui crediderint, haec sequentur: in nomine meo daemonia eicient, linguis loquentur novis,
###### 18
<span class=vrs>18</span>serpentes tollent, et, si mortiferum quid biberint, non eos nocebit, super aegrotos manus imponent, et bene habebunt”.
###### 19
<span class=vrs>19</span>Et Dominus quidem Iesus, postquam locutus est eis, assumptus est in caelum et sedit a dextris Dei.
###### 20
<span class=vrs>20</span>Illi autem profecti praedicaverunt ubique, Domino cooperante et sermonem confirmante, sequentibus signis.

***

### Evangelium secundum Lucam

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24

### Evangelium secundum Ioannem

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21

### Actus Apostolorum

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22
#### 23
#### 24
#### 25
#### 26
#### 27
#### 28

### Epistula ad Romanos

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16

### Epistula I ad Corinthios

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16

### Epistula II ad Corinthios

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13

### Epistula ad Galatas

#### 1
#### 2
#### 3
#### 4
#### 5
#### 6

### Epistula ad Ephesios

#### 1
#### 2
#### 3
#### 4
#### 5
#### 6

### Epistula ad Philippenses

#### 1
#### 2
#### 3
#### 4

### Epistula ad Colossenses

#### 1
#### 2
#### 3
#### 4

### Epistula I ad Thessalonicenses

#### 1
#### 2
#### 3
#### 4
#### 5

### Epistula II ad Thessalonicenses

#### 1
#### 2
#### 3

### Epistula I ad Timotheum

#### 1
#### 2
#### 3
#### 4
#### 5
#### 6

### Epistula II ad Timotheum

#### 1
#### 2
#### 3
#### 4

### Epistula ad Titum

#### 1
#### 2
#### 3

### Epistulam ad Philemonem

#### 1

### Epistula ad Hebraeos

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13

### Epistula Iacobi

#### 1
#### 2
#### 3
#### 4
#### 5

### Epistula I Petri

#### 1
#### 2
#### 3
#### 4
#### 5

### Epistula II Petri

#### 1
#### 2
#### 3

### Epistula I Ioannis

#### 1
#### 2
#### 3
#### 4
#### 5

### Epistula II Ioannis

#### 1

### Epistula III Ioannis

#### 1

### Epistula Iudae

#### 1

***

###### 1
<span class=vrs>1</span>Iudas Iesu Christi servus, frater autem Iacobi, his qui sunt vocati, in Deo Patre dilecti et Christo Iesu conservati:
###### 2
<span class=vrs>2</span>misericordia vobis et pax et caritas adimpleatur.
###### 3
<span class=vrs>3</span>Carissimi, omnem sollicitudinem faciens scribendi vobis de communi nostra salute, necesse habui scribere vobis, deprecans certare pro semel tradita sanctis fide.
###### 4
<span class=vrs>4</span>Subintroierunt enim quidam homines, qui olim praescripti sunt in hoc iudicium, impii, Dei nostri gratiam transferentes in luxuriam, et solum Dominatorem et Dominum nostrum Iesum Christum negantes.
###### 5
<span class=vrs>5</span>Commonere autem vos volo, scientes vos omnia, quoniam Dominus semel populum de terra Aegypti salvans, secundo eos, qui non crediderunt, perdidit;
###### 6
<span class=vrs>6</span>angelos vero, qui non servaverunt suum principatum, sed dereliquerunt suum domicilium, in iudicium magni diei vinculis aeternis sub caligine reservavit.
###### 7
<span class=vrs>7</span>Sicut Sodoma et Gomorra et finitimae civitates, simili modo exfornicatae et abeuntes post carnem alteram, factae sunt exemplum, ignis aeterni poenam sustinentes.
###### 8
<span class=vrs>8</span>Similiter vero et hi somniantes carnem quidem maculant, dominationem autem spernunt, glorias autem blasphemant.
###### 9
<span class=vrs>9</span>Cum Michael archangelus cum Diabolo disputans altercaretur de Moysis corpore, non est ausus iudicium inferre blasphemiae, sed dixit: “ Increpet te Dominus! ”.
###### 10
<span class=vrs>10</span>Hi autem, quaecumque quidem ignorant, blasphemant; quaecumque autem naturaliter tamquam muta animalia norunt, in his corrumpuntur.
###### 11
<span class=vrs>11</span>Vae illis, quia via Cain abierunt et errore Balaam mercede effusi sunt et contradictione Core perierunt!
###### 12
<span class=vrs>12</span>Hi sunt in agapis vestris maculae, convivantes sine timore, semetipsos pascentes; nubes sine aqua, quae a ventis circumferuntur; arbores autumnales infructuosae bis mortuae, eradicatae;
###### 13
<span class=vrs>13</span>fluctus feri maris despumantes suas confusiones; sidera errantia, quibus procella tenebrarum in aeternum servata est.
###### 14
<span class=vrs>14</span>Prophetavit autem et his septimus ab Adam Henoch dicens: “ Ecce venit Dominus in sanctis milibus suis
###### 15
<span class=vrs>15</span>facere iudicium contra omnes et arguere omnem animam de omnibus operibus impietatis eorum, quibus impie egerunt, et de omnibus duris, quae locuti sunt contra eum peccatores impii ”.
###### 16
<span class=vrs>16</span>Hi sunt murmuratores, querelosi, secundum concupiscentias suas ambulantes, et os illorum loquitur superba, mirantes personas quaestus causa.
###### 17
<span class=vrs>17</span>Vos autem, carissimi, memores estote verborum, quae praedicta sunt ab apostolis Domini nostri Iesu Christi,
###### 18
<span class=vrs>18</span>quoniam dicebant vobis: “ In novissimo tempore venient illusores, secundum suas concupiscentias ambulantes impietatum”.
###### 19
<span class=vrs>19</span>Hi sunt qui segregant, animales, Spiritum non habentes.
###### 20
<span class=vrs>20</span>Vos autem, carissimi, superaedificantes vosmetipsos sanctissimae vestrae fidei, in Spiritu Sancto orantes,
###### 21
<span class=vrs>21</span>ipsos vos in dilectione Dei servate, exspectantes misericordiam Domini nostri Iesu Christi in vitam aeternam.
###### 22
<span class=vrs>22</span>Et his quidem miseremini disputantibus;
###### 23
<span class=vrs>23</span>illos vero salvate de igne rapientes; aliis autem miseremini in timore, odientes et eam, quae carnalis est, maculatam tunicam.
###### 24
<span class=vrs>24</span>Ei autem, qui potest vos conservare sine peccato et constituere ante conspectum gloriae suae immaculatos in exsultatione,
###### 25
<span class=vrs>25</span>soli Deo salvatori nostro per Iesum Christum Dominum nostrum gloria, magnificentia, imperium et potestas ante omne saeculum et nunc et in omnia saecula. Amen.

***

### Apocalypsis Ioannis

#### 1
#### 2
#### 3
#### 4
#### 5
#### 6
#### 7
#### 8
#### 9
#### 10
#### 11
#### 12
#### 13
#### 14
#### 15
#### 16
#### 17
#### 18
#### 19
#### 20
#### 21
#### 22

##### H5,
###### H6, Versetto
