---
cssclasses: bibbia
versione: Vulgata Latina
testamento: Antico
gruppo: Pentateuco
num-libro: 1
tit-libro: Liber Genesis
capitolo: 1
aliases:
  - Gn-01
  - Gn-1
  - Gn 01
  - Gn 1
  - Gen 01
  - Gen 1
  - Genesi 01
  - Genesi 1
  - Libro della Genesi 01
  - Libro della Genesi 1
  - Genesi, capitolo 01
  - Genesi, capitolo 1
  - Genesis 01
  - Genesis 1
  - Liber Genesis 01
  - Liber Genesis 1
tags:
  - Antico_Testamento/Pentateuco/Genesi/Capitolo_1
  - Vecchio_Testamento/Pentateuco/Genesi/Capitolo_1
  - Antico_Testamento
  - Vecchio_Testamento
  - Il_Pentateuco
  - Pentateuco
  - Genesi
  - Genesi_Capitolo_1
completato: false
licenza-nota: Copyright © 2025 Emanuele Tinari under Creative Commons BY-NC-SA 4.0 https://creativecommons.org/licenses/by-nc-sa/4.0/
url-testo: "[Link al testo](https://sacrabibbia.altervista.org/index.php/bibbia/lettura//r/la/vulgata/genesis/1/1)"
creato: 2025/07/01 16:41:24
modificato: 2025/07/17 21:24:02
---

Versione Vulgata Latina:
> [!indice-libro-biblico]- [[La Sacra Bibbia/Indice generale della Sacra Bibbia| ↑ Indice generale della Sacra Bibbia]] | [[La Sacra Bibbia/Vulgata Latina/AT - 01 Genesi/VL Genesi| ← Genesis]] <span class="bianco">| Genesis 1 |</span> [[La Sacra Bibbia/Vulgata Latina/AT - 01 Genesi/VL Gn 02|Genesis 2 →]] | [[La Sacra Bibbia/Vulgata Latina/AT - 01 Genesi/VL Gn 50|Genesis 50 ⇥]] | [[La Sacra Bibbia/Vulgata Latina/NT - 02 Esodo/VL Esodo|Exodus ↓]]
>> <span class="verde">Altre versioni:</span>
>>
>> Nova Vulgata, [[La Sacra Bibbia/Nova Vulgata/AT - 01 Genesi/NV Gn 01|Genesis 1]]
>> C.E.I 1974, [[La Sacra Bibbia/CEI 1974/AT - 01 Genesi/CEI 74 Gn 01|Genesi 1]]
>> C.E.I 2008, [[La Sacra Bibbia/CEI 2008/AT - 01 Genesi/CEI 08 Gn 01|Genesi 1]]
>> Interconfessionale, [[La Sacra Bibbia/Interconfessionale/AT - 01 Genesi/INT Gn 01|Genesi 1]]
>> Martini, [[La Sacra Bibbia/Martini/AT - 01 Genesi/MRT Gn 01|Genesi 1]]
>> Ricciotti, [[La Sacra Bibbia/Ricciotti/AT - 01 Genesi/RCT Gn 01|Genesi 1]]
>> Diodati, [[La Sacra Bibbia/Diodati/AT - 01 Genesi/D Gn 01|Genesi 1]]
>> Nuova Diodati, [[La Sacra Bibbia/Nuova Diodati/AT - 01 Genesi/ND Gn 01|Genesi 1]]
>> Riveduta, [[La Sacra Bibbia/Riveduta/AT - 01 Genesi/RIV Gn 01|Genesi 1]]
>> Nuova Riveduta, [[La Sacra Bibbia/Nuova Riveduta/AT - 01 Genesi/NRIV Gn 01|Genesi 1]]
>> Nuova Riveduta 2020, [[La Sacra Bibbia/Nuova Riveduta 2020/AT - 01 Genesi/RIV20 Gn 01|Genesi 1]]

# Genesis 1

***

###### 1
<span class=vrs>1</span>In principio creavit Deus cælum et terram.
###### 2
<span class=vrs>2</span>Terra autem erat inanis et vacua, et tenebræ erant super faciem abyssi : et spiritus Dei ferebatur super aquas.
###### 3
<span class=vrs>3</span>Dixitque Deus : Fiat lux. Et facta est lux.
###### 4
<span class=vrs>4</span>Et vidit Deus lucem quod esset bona : et divisit lucem a tenebris.
###### 5
<span class=vrs>5</span>Appellavitque lucem Diem, et tenebras Noctem : factumque est vespere et mane, dies unus.
###### 6
<span class=vrs>6</span>Dixit quoque Deus : Fiat firmamentum in medio aquarum : et dividat aquas ab aquis.
###### 7
<span class=vrs>7</span>Et fecit Deus firmamentum, divisitque aquas, quæ erant sub firmamento, ab his, quæ erant super firmamentum. Et factum est ita.
###### 8
<span class=vrs>8</span>Vocavitque Deus firmamentum, Cælum : et factum est vespere et mane, dies secundus.
###### 9
<span class=vrs>9</span>Dixit vero Deus : Congregentur aquæ, quæ sub cælo sunt, in locum unum : et appareat arida. Et factum est ita.
###### 10
<span class=vrs>10</span>Et vocavit Deus aridam Terram, congregationesque aquarum appellavit Maria. Et vidit Deus quod esset bonum.
###### 11
<span class=vrs>11</span>Et ait : Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.
###### 12
<span class=vrs>12</span>Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.
###### 13
<span class=vrs>13</span>Et factum est vespere et mane, dies tertius.
###### 14
<span class=vrs>14</span>Dixit autem Deus : Fiant luminaria in firmamento cæli, et dividant diem ac noctem, et sint in signa et tempora, et dies et annos :
###### 15
<span class=vrs>15</span>ut luceant in firmamento cæli, et illuminent terram. Et factum est ita.
###### 16
<span class=vrs>16</span>Fecitque Deus duo luminaria magna : luminare majus, ut præesset diei : et luminare minus, ut præesset nocti : et stellas.
###### 17
<span class=vrs>17</span>Et posuit eas in firmamento cæli, ut lucerent super terram,
###### 18
<span class=vrs>18</span>et præessent diei ac nocti, et dividerent lucem ac tenebras. Et vidit Deus quod esset bonum.
###### 19
<span class=vrs>19</span>Et factum est vespere et mane, dies quartus.
###### 20
<span class=vrs>20</span>Dixit etiam Deus : Producant aquæ reptile animæ viventis, et volatile super terram sub firmamento cæli.
###### 21
<span class=vrs>21</span>Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.
###### 22
<span class=vrs>22</span>Benedixitque eis, dicens : Crescite, et multiplicamini, et replete aquas maris : avesque multiplicentur super terram.
###### 23
<span class=vrs>23</span>Et factum est vespere et mane, dies quintus.
###### 24
<span class=vrs>24</span>Dixit quoque Deus : Producat terra animam viventem in genere suo, jumenta, et reptilia, et bestias terræ secundum species suas. Factumque est ita.
###### 25
<span class=vrs>25</span>Et fecit Deus bestias terræ juxta species suas, et jumenta, et omne reptile terræ in genere suo. Et vidit Deus quod esset bonum,
###### 26
<span class=vrs>26</span>et ait : Faciamus hominem ad imaginem et similitudinem nostram : et præsit piscibus maris, et volatilibus cæli, et bestiis, universæque terræ, omnique reptili, quod movetur in terra.
###### 27
<span class=vrs>27</span>Et creavit Deus hominem ad imaginem suam : ad imaginem Dei creavit illum, masculum et feminam creavit eos.
###### 28
<span class=vrs>28</span>Benedixitque illis Deus, et ait : Crescite et multiplicamini, et replete terram, et subjicite eam, et dominamini piscibus maris, et volatilibus cæli, et universis animantibus, quæ moventur super terram.
###### 29
<span class=vrs>29</span>Dixitque Deus : Ecce dedi vobis omnem herbam afferentem semen super terram, et universa ligna quæ habent in semetipsis sementem generis sui, ut sint vobis in escam :
###### 30
<span class=vrs>30</span>et cunctis animantibus terræ, omnique volucri cæli, et universis quæ moventur in terra, et in quibus est anima vivens, ut habeant ad vescendum. Et factum est ita.
###### 31
<span class=vrs>31</span>Viditque Deus cuncta quæ fecerat, et erant valde bona. Et factum est vespere et mane, dies sextus.

***

[[La Sacra Bibbia/Vulgata Latina/AT - 01 Genesi/VL Genesi|Genesis]] | Genesis 1 | [[La Sacra Bibbia/Vulgata Latina/AT - 01 Genesi/VL Gn 02|Genesis 2 →]]