
# Evangelium secundum Ioannem 4
***
###### 1
<span class=vrs>1</span>Ut ergo cognovit Iesus quia audierunt pharisaei quia Iesus plures discipulos facit et baptizat quam Ioannes
###### 2
<span class=vrs>2</span>– quamquam Iesus ipse non baptizaret sed discipuli eius –
###### 3
<span class=vrs>3</span>reliquit Iudaeam et abiit iterum in Galilaeam.
###### 4
<span class=vrs>4</span>Oportebat autem eum transire per Samariam.
###### 5
<span class=vrs>5</span>Venit ergo in civitatem Samariae, quae dicitur Sichar, iuxta praedium, quod dedit Iacob Ioseph filio suo;
###### 6
<span class=vrs>6</span>erat autem ibi fons Iacob. Iesus ergo fatigatus ex itinere sedebat sic super fontem; hora erat quasi sexta.
###### 7
<span class=vrs>7</span>Venit mulier de Samaria haurire aquam. Dicit ei Iesus: “Da mihi bibere”;
###### 8
<span class=vrs>8</span>discipuli enim eius abierant in civitatem, ut cibos emerent.
###### 9
<span class=vrs>9</span>Dicit ergo ei mulier illa Samaritana: “Quomodo tu, Iudaeus cum sis, bibere a me poscis, quae sum mulier Samaritana”. Non enim coutuntur Iudaei Samaritanis.
###### 10
<span class=vrs>10</span>Respondit Iesus et dixit ei: “Si scires donum Dei, et quis est, qui dicit tibi: “Da mihi bibere”, tu forsitan petisses ab eo, et dedisset tibi aquam vivam”.
###### 11
<span class=vrs>11</span>Dicit ei mulier: “Domine, neque in quo haurias habes, et puteus altus est; unde ergo habes aquam vivam
###### 12
<span class=vrs>12</span>Numquid tu maior es patre nostro Iacob, qui dedit nobis puteum, et ipse ex eo bibit et filii eius et pecora eius”.
###### 13
<span class=vrs>13</span>Respondit Iesus et dixit ei: “Omnis, qui bibit ex aqua hac, sitiet iterum;
###### 14
<span class=vrs>14</span>qui autem biberit ex aqua, quam ego dabo ei, non sitiet in aeternum; sed aqua, quam dabo ei, fiet in eo fons aquae salientis in vitam aeternam”.
###### 15
<span class=vrs>15</span>Dicit ad eum mulier: “Domine, da mihi hanc aquam, ut non sitiam neque veniam huc haurire”.
###### 16
<span class=vrs>16</span>Dicit ei: “Vade, voca virum tuum et veni huc”.
###### 17
<span class=vrs>17</span>Respondit mulier et dixit ei: “Non habeo virum”. Dicit ei Iesus: “Bene dixisti: “Non habeo virum”;
###### 18
<span class=vrs>18</span>quinque enim viros habuisti, et nunc, quem habes, non est tuus vir. Hoc vere dixisti”.
###### 19
<span class=vrs>19</span>Dicit ei mulier: “Domine, video quia propheta es tu.
###### 20
<span class=vrs>20</span>Patres nostri in monte hoc adoraverunt, et vos dicitis quia in Hierosolymis est locus, ubi adorare oportet”.
###### 21
<span class=vrs>21</span>Dicit ei Iesus: “Crede mihi, mulier, quia venit hora, quando neque in monte hoc neque in Hierosolymis adorabitis Patrem.
###### 22
<span class=vrs>22</span>Vos adoratis, quod nescitis; nos adoramus, quod scimus, quia salus ex Iudaeis est.
###### 23
<span class=vrs>23</span>Sed venit hora, et nunc est, quando veri adoratores adorabunt Patrem in Spiritu et veritate; nam et Pater tales quaerit, qui adorent eum.
###### 24
<span class=vrs>24</span>Spiritus est Deus, et eos, qui adorant eum, in Spiritu et veritate oportet adorare”.
###### 25
<span class=vrs>25</span>Dicit ei mulier: “Scio quia Messias venit – qui dicitur Christus C; cum venerit ille, nobis annuntiabit omnia”.
###### 26
<span class=vrs>26</span>Dicit ei Iesus: “Ego sum, qui loquor tecum”.
###### 27
<span class=vrs>27</span>Et continuo venerunt discipuli eius et mirabantur quia cum muliere loquebatur; nemo tamen dixit: “Quid quaeris aut quid loqueris cum ea”.
###### 28
<span class=vrs>28</span>Reliquit ergo hydriam suam mulier et abiit in civitatem et dicit illis hominibus:
###### 29
<span class=vrs>29</span>“Venite, videte hominem, qui dixit mihi omnia, quaecumque feci; numquid ipse est Christus”.
###### 30
<span class=vrs>30</span>Exierunt de civitate et veniebant ad eum.
###### 31
<span class=vrs>31</span>Interea rogabant eum discipuli dicentes: “Rabbi, manduca”.
###### 32
<span class=vrs>32</span>Ille autem dixit eis: “Ego cibum habeo manducare, quem vos nescitis”.
###### 33
<span class=vrs>33</span>Dicebant ergo discipuli ad invicem: “Numquid aliquis attulit ei manducare”.
###### 34
<span class=vrs>34</span>Dicit eis Iesus: “Meus cibus est, ut faciam voluntatem eius, qui misit me, et ut perficiam opus eius.
###### 35
<span class=vrs>35</span>Nonne vos dicitis: “Adhuc quattuor menses sunt, et messis venit” Ecce dico vobis: Levate oculos vestros et videte regiones, quia albae sunt ad messem! Iam
###### 36
<span class=vrs>36</span>qui metit, mercedem accipit et congregat fructum in vitam aeternam, ut et qui seminat, simul gaudeat et qui metit.
###### 37
<span class=vrs>37</span>In hoc enim est verbum verum: Alius est qui seminat, et alius est qui metit.
###### 38
<span class=vrs>38</span>Ego misi vos metere, quod vos non laborastis; alii laboraverunt, et vos in laborem eorum introistis”.
###### 39
<span class=vrs>39</span>Ex civitate autem illa multi crediderunt in eum Samaritanorum propter verbum mulieris testimonium perhibentis: “Dixit mihi omnia, quaecumque feci!”.
###### 40
<span class=vrs>40</span>Cum venissent ergo ad illum Samaritani, rogaverunt eum, ut apud ipsos maneret; et mansit ibi duos dies.
###### 41
<span class=vrs>41</span>Et multo plures crediderunt propter sermonem eius;
###### 42
<span class=vrs>42</span>et mulieri dicebant: “Iam non propter tuam loquelam credimus; ipsi enim audivimus et scimus quia hic est vere Salvator mundi!”.
###### 43
<span class=vrs>43</span>Post duos autem dies exiit inde in Galilaeam;
###### 44
<span class=vrs>44</span>ipse enim Iesus testimonium perhibuit, quia propheta in sua patria honorem non habet.
###### 45
<span class=vrs>45</span>Cum ergo venisset in Galilaeam, exceperunt eum Galilaei, cum omnia vidissent, quae fecerat Hierosolymis in die festo; et ipsi enim venerant in diem festum.
###### 46
<span class=vrs>46</span>Venit ergo iterum in Cana Galilaeae, ubi fecit aquam vinum. Et erat quidam regius, cuius filius infirmabatur Capharnaum;
###### 47
<span class=vrs>47</span>hic, cum audisset quia Iesus advenerit a Iudaea in Galilaeam, abiit ad eum et rogabat, ut descenderet et sanaret filium eius; incipiebat enim mori.
###### 48
<span class=vrs>48</span>Dixit ergo Iesus ad eum: “Nisi signa et prodigia videritis, non credetis”.
###### 49
<span class=vrs>49</span>Dicit ad eum regius: “Domine, descende priusquam moriatur puer meus”.
###### 50
<span class=vrs>50</span>Dicit ei Iesus: “Vade. Filius tuus vivit”. Credidit homo sermoni, quem dixit ei Iesus, et ibat.
###### 51
<span class=vrs>51</span>Iam autem eo descendente, servi eius occurrerunt ei dicentes quia puer eius vivit.
###### 52
<span class=vrs>52</span>Interrogabat ergo horam ab eis, in qua melius habuerit. Dixerunt ergo ei: “Heri hora septima reliquit eum febris”.
###### 53
<span class=vrs>53</span>Cognovit ergo pater quia illa hora erat, in qua dixit ei Iesus: “Filius tuus vivit”, et credidit ipse et domus eius tota.
###### 54
<span class=vrs>54</span>Hoc iterum secundum signum fecit Iesus, cum venisset a Iudaea in Galilaeam.
***
