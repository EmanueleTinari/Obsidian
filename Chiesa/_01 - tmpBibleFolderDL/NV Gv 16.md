
# Evangelium secundum Ioannem 16
***
###### 1
<span class=vrs>1</span>Haec locutus sum vobis, ut non scandalizemini.
###### 2
<span class=vrs>2</span>Absque synagogis facient vos; sed venit hora, ut omnis, qui interficit vos, arbitretur obsequium se praestare Deo.
###### 3
<span class=vrs>3</span>Et haec facient, quia non noverunt Patrem neque me.
###### 4
<span class=vrs>4</span>Sed haec locutus sum vobis, ut, cum venerit hora eorum, reminiscamini eorum, quia ego dixi vobis. Haec autem vobis ab initio non dixi, quia vobiscum eram.
###### 5
<span class=vrs>5</span>At nunc vado ad eum, qui me misit, et nemo ex vobis interrogat me: “Quo vadis”.
###### 6
<span class=vrs>6</span>Sed quia haec locutus sum vobis, tristitia implevit cor vestrum.
###### 7
<span class=vrs>7</span>Sed ego veritatem dico vobis: Expedit vobis, ut ego vadam. Si enim non abiero, Paraclitus non veniet ad vos; si autem abiero, mittam eum ad vos.
###### 8
<span class=vrs>8</span>Et cum venerit ille, arguet mundum de peccato et de iustitia et de iudicio:
###### 9
<span class=vrs>9</span>de peccato quidem, quia non credunt in me;
###### 10
<span class=vrs>10</span>de iustitia vero, quia ad Patrem vado, et iam non videtis me;
###### 11
<span class=vrs>11</span>de iudicio autem, quia princeps mundi huius iudicatus est.
###### 12
<span class=vrs>12</span>Adhuc multa habeo vobis dicere, sed non potestis portare modo.
###### 13
<span class=vrs>13</span>Cum autem venerit ille, Spiritus veritatis, deducet vos in omnem veritatem; non enim loquetur a semetipso, sed quaecumque audiet, loquetur et, quae ventura sunt, annuntiabit vobis.
###### 14
<span class=vrs>14</span>Ille me clarificabit, quia de meo accipiet et annuntiabit vobis.
###### 15
<span class=vrs>15</span>Omnia, quaecumque habet Pater, mea sunt; propterea dixi quia de meo accipit et annuntiabit vobis.
###### 16
<span class=vrs>16</span>Modicum, et iam non videtis me; et iterum modicum, et videbitis me”.
###### 17
<span class=vrs>17</span>Dixerunt ergo ex discipulis eius ad invicem: “Quid est hoc, quod dicit nobis: “Modicum, et non videtis me; et iterum modicum, et videbitis me” et: “Vado ad Patrem””.
###### 18
<span class=vrs>18</span>Dicebant ergo: “Quid est hoc, quod dicit: “Modicum” Nescimus quid loquitur”.
###### 19
<span class=vrs>19</span>Cognovit Iesus quia volebant eum interrogare et dixit eis: “De hoc quaeritis inter vos, quia dixi: “Modicum, et non videtis me; et iterum modicum, et videbitis me”
###### 20
<span class=vrs>20</span>Amen, amen dico vobis quia plorabitis et flebitis vos, mundus autem gaudebit; vos contristabimini, sed tristitia vestra vertetur in gaudium.
###### 21
<span class=vrs>21</span>Mulier, cum parit, tristitiam habet, quia venit hora eius; cum autem pepererit puerum, iam non meminit pressurae propter gaudium, quia natus est homo in mundum.
###### 22
<span class=vrs>22</span>Et vos igitur nunc quidem tristitiam habetis; iterum autem videbo vos, et gaudebit cor vestrum, et gaudium vestrum nemo tollit a vobis.
###### 23
<span class=vrs>23</span>Et in illo die me non rogabitis quidquam. Amen, amen dico vobis: Si quid petieritis Patrem in nomine meo, dabit vobis.
###### 24
<span class=vrs>24</span>Usque modo non petistis quidquam in nomine meo. Petite et accipietis, ut gaudium vestrum sit plenum.
###### 25
<span class=vrs>25</span>Haec in proverbiis locutus sum vobis; venit hora, cum iam non in proverbiis loquar vobis, sed palam de Patre annuntiabo vobis.
###### 26
<span class=vrs>26</span>Illo die in nomine meo petetis, et non dico vobis quia ego rogabo Patrem de vobis;
###### 27
<span class=vrs>27</span>ipse enim Pater amat vos, quia vos me amastis et credidistis quia ego a Deo exivi.
###### 28
<span class=vrs>28</span>Exivi a Patre et veni in mundum; iterum relinquo mundum et vado ad Patrem”.
###### 29
<span class=vrs>29</span>Dicunt discipuli eius: “Ecce nunc palam loqueris, et proverbium nullum dicis.
###### 30
<span class=vrs>30</span>Nunc scimus quia scis omnia, et non opus est tibi, ut quis te interroget; in hoc credimus quia a Deo existi”.
###### 31
<span class=vrs>31</span>Respondit eis Iesus: “Modo creditis
###### 32
<span class=vrs>32</span>Ecce venit hora et iam venit, ut dispergamini unusquisque in propria et me solum relinquatis; et non sum solus, quia Pater mecum est.
###### 33
<span class=vrs>33</span>Haec locutus sum vobis, ut in me pacem habeatis; in mundo pressuram habetis, sed confidite, ego vici mundum”.
***
