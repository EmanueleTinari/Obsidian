
# Evangelium secundum Lucam 11
***
###### 1
<span class=vrs>1</span>Et factum est cum esset in loco quodam orans, ut cessa vit, dixit unus ex discipulis eius ad eum: “Domine, doce nos orare, sicut et Ioannes docuit discipulos suos”.
###### 2
<span class=vrs>2</span>Et ait illis: “Cum oratis, dicite: Pater, sanctificetur nomen tuum, adveniat regnum tuum;
###### 3
<span class=vrs>3</span>panem nostrum cotidianum da nobis cotidie,
###### 4
<span class=vrs>4</span>et dimitte nobis peccata nostra, si quidem et ipsi dimittimus omni debenti nobis, et ne nos inducas in tentationem”.
###### 5
<span class=vrs>5</span>Et ait ad illos: “Quis vestrum habebit amicum et ibit ad illum media nocte et dicet illi: “Amice, commoda mihi tres panes,
###### 6
<span class=vrs>6</span>quoniam amicus meus venit de via ad me, et non habeo, quod ponam ante illum”;
###### 7
<span class=vrs>7</span>et ille de intus respondens dicat: “Noli mihi molestus esse; iam ostium clausum est, et pueri mei mecum sunt in cubili; non possum surgere et dare tibi”.
###### 8
<span class=vrs>8</span>Dico vobis: Et si non dabit illi surgens, eo quod amicus eius sit, propter improbitatem tamen eius surget et dabit illi, quotquot habet necessarios.
###### 9
<span class=vrs>9</span>Et ego vobis dico: Petite, et dabitur vobis; quaerite, et invenietis; pulsate, et aperietur vobis.
###### 10
<span class=vrs>10</span>Omnis enim qui petit, accipit; et, qui quaerit, invenit; et pulsanti aperietur.
###### 11
<span class=vrs>11</span>Quem autem ex vobis patrem filius petierit piscem, numquid pro pisce serpentem dabit illi
###### 12
<span class=vrs>12</span>Aut si petierit ovum, numquid porriget illi scorpionem
###### 13
<span class=vrs>13</span>Si ergo vos, cum sitis mali, nostis dona bona dare filiis vestris, quanto magis Pater de caelo dabit Spiritum Sanctum petentibus se”.
###### 14
<span class=vrs>14</span>Et erat eiciens daemonium, et illud erat mutum; et factum est, cum daemonium exisset, locutus est mutus. Et admiratae sunt turbae;
###### 15
<span class=vrs>15</span>quidam autem ex eis dixerunt: “In Beelzebul principe daemoniorum eicit daemonia”.
###### 16
<span class=vrs>16</span>Et alii tentantes signum de caelo quaerebant ab eo.
###### 17
<span class=vrs>17</span>Ipse autem sciens cogitationes eorum dixit eis: “Omne regnum in seipsum divisum desolatur, et domus supra domum cadit.
###### 18
<span class=vrs>18</span>Si autem et Satanas in seipsum divisus est, quomodo stabit regnum ipsius Quia dicitis in Beelzebul eicere me daemonia.
###### 19
<span class=vrs>19</span>Si autem ego in Beelzebul eicio daemonia, filii vestri in quo eiciunt Ideo ipsi iudices vestri erunt.
###### 20
<span class=vrs>20</span>Porro si in digito Dei eicio daemonia, profecto pervenit in vos regnum Dei.
###### 21
<span class=vrs>21</span>Cum fortis armatus custodit atrium suum, in pace sunt ea, quae possidet;
###### 22
<span class=vrs>22</span>si autem fortior illo superveniens vicerit eum, universa arma eius auferet, in quibus confidebat, et spolia eius distribuet.
###### 23
<span class=vrs>23</span>Qui non est mecum, adversum me est; et, qui non colligit mecum, dispergit.
###### 24
<span class=vrs>24</span>Cum immundus spiritus exierit de homine, perambulat per loca inaquosa quaerens requiem; et non inveniens dicit: “Revertar in domum meam unde exivi”.
###### 25
<span class=vrs>25</span>Et cum venerit, invenit scopis mundatam et exornatam.
###### 26
<span class=vrs>26</span>Et tunc vadit et assumit septem alios spiritus nequiores se, et ingressi habitant ibi; et sunt novissima hominis illius peiora prioribus”.
###### 27
<span class=vrs>27</span>Factum est autem, cum haec diceret, extollens vocem quaedam mulier de turba dixit illi: “Beatus venter, qui te portavit, et ubera, quae suxisti!”.
###### 28
<span class=vrs>28</span>At ille dixit: “Quinimmo beati, qui audiunt verbum Dei et custodiunt!”.
###### 29
<span class=vrs>29</span>Turbis autem concurrentibus, coepit dicere: “Generatio haec generatio nequam est; signum quaerit, et signum non dabitur illi, nisi signum Ionae.
###### 30
<span class=vrs>30</span>Nam sicut Ionas fuit signum Ninevitis, ita erit et Filius hominis generationi isti.
###### 31
<span class=vrs>31</span>Regina austri surget in iudicio cum viris generationis huius et condemnabit illos, quia venit a finibus terrae audire sapientiam Salomonis, et ecce plus Salomone hic.
###### 32
<span class=vrs>32</span>Viri Ninevitae surgent in iudicio cum generatione hac et condemnabunt illam, quia paenitentiam egerunt ad praedicationem Ionae, et ecce plus Iona hic.
###### 33
<span class=vrs>33</span>Nemo lucernam accendit et in abscondito ponit neque sub modio sed supra candelabrum, ut, qui ingrediuntur, lumen videant.
###### 34
<span class=vrs>34</span>Lucerna corporis est oculus tuus. Si oculus tuus fuerit simplex, totum corpus tuum lucidum erit; si autem nequam fuerit, etiam corpus tuum tenebrosum erit.
###### 35
<span class=vrs>35</span>Vide ergo, ne lumen, quod in te est, tenebrae sint.
###### 36
<span class=vrs>36</span>Si ergo corpus tuum totum lucidum fuerit non habens aliquam partem tenebrarum, erit lucidum totum, sicut quando lucerna in fulgore suo illuminat te”.
###### 37
<span class=vrs>37</span>Et cum loqueretur, rogavit illum quidam pharisaeus, ut pranderet apud se; et ingressus recubuit.
###### 38
<span class=vrs>38</span>Pharisaeus autem videns miratus est quod non baptizatus esset ante prandium.
###### 39
<span class=vrs>39</span>Et ait Dominus ad illum: “Nunc vos pharisaei, quod de foris est calicis et catini, mundatis; quod autem intus est vestrum, plenum est rapina et iniquitate.
###### 40
<span class=vrs>40</span>Stulti! Nonne, qui fecit, quod de foris est, etiam id, quod de intus est, fecit
###### 41
<span class=vrs>41</span>Verumtamen, quae insunt, date eleemosynam; et ecce omnia munda sunt vobis.
###### 42
<span class=vrs>42</span>Sed vae vobis pharisaeis, quia decimatis mentam et rutam et omne holus et praeteritis iudicium et caritatem Dei! Haec autem oportuit facere et illa non omittere.
###### 43
<span class=vrs>43</span>Vae vobis pharisaeis, quia diligitis primam cathedram in synagogis et salutationes in foro!
###### 44
<span class=vrs>44</span>Vae vobis, quia estis ut monumenta, quae non parent, et homines ambulantes supra nesciunt!”.
###### 45
<span class=vrs>45</span>Respondens autem quidam ex legis peritis ait illi: “Magister, haec dicens etiam nobis contumeliam facis”.
###### 46
<span class=vrs>46</span>At ille ait: “Et vobis legis peritis: Vae, quia oneratis homines oneribus, quae portari non possunt, et ipsi uno digito vestro non tangitis sarcinas!
###### 47
<span class=vrs>47</span>Vae vobis, quia aedificatis monumenta prophetarum, patres autem vestri occiderunt illos!
###### 48
<span class=vrs>48</span>Profecto testificamini et consentitis operibus patrum vestrorum, quoniam ipsi quidem eos occiderunt, vos autem aedificatis.
###### 49
<span class=vrs>49</span>Propterea et sapientia Dei dixit: Mittam ad illos prophetas et apostolos, et ex illis occident et persequentur,
###### 50
<span class=vrs>50</span>ut requiratur sanguis omnium prophetarum, qui effusus est a constitutione mundi, a generatione ista,
###### 51
<span class=vrs>51</span>a sanguine Abel usque ad sanguinem Zachariae, qui periit inter altare et aedem. Ita dico vobis: Requiretur ab hac generatione.
###### 52
<span class=vrs>52</span>Vae vobis legis peritis, quia tulistis clavem scientiae! Ipsi non introistis et eos, qui introibant, prohibuistis”.
###### 53
<span class=vrs>53</span>Cum autem inde exisset, coeperunt scribae et pharisaei graviter insistere et eum allicere in sermone de multis
###### 54
<span class=vrs>54</span>insidiantes ei, ut caperent aliquid ex ore eius.
***
