
# Evangelium secundum Lucam 20
***
###### 1
<span class=vrs>1</span>Et factum est in una dierum, docente illo populum in templo et evangelizante, supervenerunt principes sacerdotum et scribae cum senioribus
###### 2
<span class=vrs>2</span>et aiunt dicentes ad illum: “Dic nobis: In qua potestate haec facis, aut quis est qui dedit tibi hanc potestatem”.
###### 3
<span class=vrs>3</span>Respondens autem dixit ad illos: “Interrogabo vos et ego verbum; et dicite mihi:
###### 4
<span class=vrs>4</span>Baptismum Ioannis de caelo erat an ex hominibus”.
###### 5
<span class=vrs>5</span>At illi cogitabant inter se dicentes: “Si dixerimus: “De caelo”, dicet: “Quare non credidistis illi;
###### 6
<span class=vrs>6</span>si autem dixerimus: “Ex hominibus”, plebs universa lapidabit nos; certi sunt enim Ioannem prophetam esse”.
###### 7
<span class=vrs>7</span>Et responderunt se nescire unde esset.
###### 8
<span class=vrs>8</span>Et Iesus ait illis: “Neque ego dico vobis in qua potestate haec facio”.
###### 9
<span class=vrs>9</span>Coepit autem dicere ad plebem parabolam hanc: “Homo plantavit vineam et locavit eam colonis et ipse peregre fuit multis temporibus.
###### 10
<span class=vrs>10</span>Et in tempore misit ad cultores servum, ut de fructu vineae darent illi; cultores autem caesum dimiserunt eum inanem.
###### 11
<span class=vrs>11</span>Et addidit alterum servum mittere; illi autem hunc quoque caedentes et afficientes contumelia dimiserunt inanem.
###### 12
<span class=vrs>12</span>Et addidit tertium mittere; qui et illum vulnerantes eiecerunt.
###### 13
<span class=vrs>13</span>Dixit autem dominus vineae: “Quid faciam Mittam filium meum dilectum; forsitan hunc verebuntur”.
###### 14
<span class=vrs>14</span>Quem cum vidissent coloni, cogitaverunt inter se dicentes: “Hic est heres. Occidamus illum, ut nostra fiat hereditas”.
###### 15
<span class=vrs>15</span>Et eiectum illum extra vineam occiderunt. Quid ergo faciet illis dominus vineae
###### 16
<span class=vrs>16</span>Veniet et perdet colonos istos et dabit vineam aliis”. Quo audito, dixerunt: “Absit!”.
###### 17
<span class=vrs>17</span>Ille autem aspiciens eos ait: “Quid est ergo hoc, quod scriptum est: “Lapidem quem reprobaverunt aedificantes, hic factus est in caput anguli”
###### 18
<span class=vrs>18</span>Omnis, qui ceciderit supra illum lapidem, conquassabitur; supra quem autem ceciderit, comminuet illum”.
###### 19
<span class=vrs>19</span>Et quaerebant scribae et principes sacerdotum mittere in illum manus in illa hora et timuerunt populum; cognoverunt enim quod ad ipsos dixerit similitudinem istam.
###### 20
<span class=vrs>20</span>Et observantes miserunt insidiatores, qui se iustos simularent, ut caperent eum in sermone, et sic traderent illum principatui et potestati praesidis.
###### 21
<span class=vrs>21</span>Et interrogaverunt illum dicentes: “Magister, scimus quia recte dicis et doces et non accipis personam, sed in veritate viam Dei doces.
###### 22
<span class=vrs>22</span>Licet nobis dare tributum Caesari an non”.
###### 23
<span class=vrs>23</span>Considerans autem dolum illorum dixit ad eos:
###### 24
<span class=vrs>24</span>“Ostendite mihi denarium. Cuius habet imaginem et inscriptionem”.
###### 25
<span class=vrs>25</span>At illi dixerunt: “Caesaris”. Et ait illis: “Reddite ergo, quae Caesaris sunt, Caesari et, quae Dei sunt, Deo”.
###### 26
<span class=vrs>26</span>Et non potuerunt verbum eius reprehendere coram plebe et mirati in responso eius tacuerunt.
###### 27
<span class=vrs>27</span>Accesserunt autem quidam sadducaeorum, qui negant esse resurrectionem, et interrogaverunt eum
###### 28
<span class=vrs>28</span>dicentes: “Magister, Moyses scripsit nobis, si frater alicuius mortuus fuerit habens uxorem et hic sine filiis fuerit, ut accipiat eam frater eius uxorem et suscitet semen fratri suo.
###### 29
<span class=vrs>29</span>Septem ergo fratres erant: et primus accepit uxorem et mortuus est sine filiis;
###### 30
<span class=vrs>30</span>et sequens
###### 31
<span class=vrs>31</span>et tertius accepit illam, similiter autem et septem non reliquerunt filios et mortui sunt.
###### 32
<span class=vrs>32</span>Novissima mortua est et mulier.
###### 33
<span class=vrs>33</span>Mulier ergo in resurrectione cuius eorum erit uxor Si quidem septem habuerunt eam uxorem”.
###### 34
<span class=vrs>34</span>Et ait illis Iesus: “Filii saeculi huius nubunt et traduntur ad nuptias;
###### 35
<span class=vrs>35</span>illi autem, qui digni habentur saeculo illo et resurrectione ex mortuis, neque nubunt neque ducunt uxores.
###### 36
<span class=vrs>36</span>Neque enim ultra mori possunt: aequales enim angelis sunt et filii sunt Dei, cum sint filii resurrectionis.
###### 37
<span class=vrs>37</span>Quia vero resurgant mortui, et Moyses ostendit secus rubum, sicut dicit: “Dominum Deum Abraham et Deum Isaac et Deum Iacob”.
###### 38
<span class=vrs>38</span>Deus autem non est mortuorum sed vivorum: omnes enim vivunt ei”.
###### 39
<span class=vrs>39</span>Respondentes autem quidam scribarum dixerunt: “Magister, bene dixisti”.
###### 40
<span class=vrs>40</span>Et amplius non audebant eum quidquam interrogare.
###### 41
<span class=vrs>41</span>Dixit autem ad illos: “Quomodo dicunt Christum filium David esse
###### 42
<span class=vrs>42</span>Ipse enim David dicit in libro Psalmorum: “Dixit Dominus Domino meo: Sede a dextris meis,
###### 43
<span class=vrs>43</span>donec ponam inimicos tuos scabellum pedum tuorum”.
###### 44
<span class=vrs>44</span>David ergo Dominum illum vocat; et quomodo filius eius est”.
###### 45
<span class=vrs>45</span>Audiente autem omni populo, dixit discipulis suis:
###### 46
<span class=vrs>46</span>“Attendite a scribis, qui volunt ambulare in stolis et amant salutationes in foro et primas cathedras in synagogis et primos discubitus in conviviis,
###### 47
<span class=vrs>47</span>qui devorant domos viduarum et simulant longam orationem. Hi accipient damnationem maiorem”.
***
