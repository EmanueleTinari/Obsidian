
# Evangelium secundum Ioannem 7
***
###### 1
<span class=vrs>1</span>Et post haec ambulabat Iesus in Galilaeam; non enim volebat in Iudaeam ambulare, quia quaerebant eum Iudaei interficere.
###### 2
<span class=vrs>2</span>Erat autem in proximo dies festus Iudaeorum, Scenopegia.
###### 3
<span class=vrs>3</span>Dixerunt ergo ad eum fratres eius: “Transi hinc et vade in Iudaeam, ut et discipuli tui videant opera tua, quae facis.
###### 4
<span class=vrs>4</span>Nemo quippe in occulto quid facit et quaerit ipse in palam esse. Si haec facis, manifesta teipsum mundo”.
###### 5
<span class=vrs>5</span>Neque enim fratres eius credebant in eum.
###### 6
<span class=vrs>6</span>Dicit ergo eis Iesus: “Tempus meum nondum adest, tempus autem vestrum semer est paratum.
###### 7
<span class=vrs>7</span>Non potest mundus odisse vos; me autem odit, quia ego testimonium perhibeo de illo, quia opera eius mala sunt.
###### 8
<span class=vrs>8</span>Vos ascendite ad diem festum; ego non ascendo ad diem festum istum, quia meum tempus nondum impletum est”.
###### 9
<span class=vrs>9</span>Haec autem cum dixisset, ipse mansit in Galilaea.
###### 10
<span class=vrs>10</span>Ut autem ascenderunt fratres eius ad diem festum, tunc et ipse ascendit, non manifeste sed quasi in occulto.
###### 11
<span class=vrs>11</span>Iudaei ergo quaerebant eum in die festo et dicebant: “Ubi est ille”.
###### 12
<span class=vrs>12</span>Et murmur multus de eo erat in turba. Alii quidem dicebant: “Bonus est!”; alii autem dicebant: “Non, sed seducit turbam!”.
###### 13
<span class=vrs>13</span>Nemo tamen palam loquebatur de illo propter metum Iudaeorum.
###### 14
<span class=vrs>14</span>Iam autem die festo mediante, ascendit Iesus in templum et docebat.
###### 15
<span class=vrs>15</span>Mirabantur ergo Iudaei dicentes: “Quomodo hic litteras scit, cum non didicerit”.
###### 16
<span class=vrs>16</span>Respondit ergo eis Iesus et dixit: “Mea doctrina non est mea sed eius, qui misit me.
###### 17
<span class=vrs>17</span>Si quis voluerit voluntatem eius facere, cognoscet de doctrina utrum ex Deo sit, an ego a meipso loquar.
###### 18
<span class=vrs>18</span>Qui a semetipso loquitur, gloriam propriam quaerit; qui autem quaerit gloriam eius, qui misit illum, hic verax est, et iniustitia in illo non est.
###### 19
<span class=vrs>19</span>Nonne Moyses dedit vobis legem Et nemo ex vobis facit legem. Quid me quaeritis interficere”.
###### 20
<span class=vrs>20</span>Respondit turba: “Daemonium habes! Quis te quaerit interficere”.
###### 21
<span class=vrs>21</span>Respondit Iesus et dixit eis: “Unum opus feci, et omnes miramini.
###### 22
<span class=vrs>22</span>Propterea Moyses dedit vobis circumcisionem — non quia ex Moyse est sed ex patribus — et in sabbato circumciditis hominem.
###### 23
<span class=vrs>23</span>Si circumcisionem accipit homo in sabbato, ut non solvatur lex Moysis, mihi indignamini, quia totum hominem sanum feci in sabbato
###### 24
<span class=vrs>24</span>Nolite iudicare secundum faciem, sed iustum iudicium iudicate”.
###### 25
<span class=vrs>25</span>Dicebant ergo quidam ex Hierosolymitis: “Nonne hic est, quem quaerunt interficere
###### 26
<span class=vrs>26</span>Et ecce palam loquitur, et nihil ei dicunt. Numquid vere cognoverunt principes quia hic est Christus
###### 27
<span class=vrs>27</span>Sed hunc scimus unde sit, Christus autem cum venerit, nemo scit unde sit”.
###### 28
<span class=vrs>28</span>Clamavit ergo docens in templo Iesus et dicens: “Et me scitis et unde sim scitis. Et a meipso non veni, sed est verus, qui misit me, quem vos non scitis.
###### 29
<span class=vrs>29</span>Ego scio eum, quia ab ipso sum, et ipse me misit”.
###### 30
<span class=vrs>30</span>Quaerebant ergo eum apprehendere, et nemo misit in illum manus, quia nondum venerat hora eius.
###### 31
<span class=vrs>31</span>De turba autem multi crediderunt in eum et dicebant: “Christus cum venerit, numquid plura signa faciet quam quae hic fecit”.
###### 32
<span class=vrs>32</span>Audierunt pharisaei turbam murmurantem de illo haec et miserunt pontifices et pharisaei ministros, ut apprehenderent eum.
###### 33
<span class=vrs>33</span>Dixit ergo Iesus: “Adhuc modicum tempus vobiscum sum et vado ad eum, qui misit me.
###### 34
<span class=vrs>34</span>Quaeretis me et non invenietis; et ubi sum ego, vos non potestis venire”.
###### 35
<span class=vrs>35</span>Dixerunt ergo Iudaei ad seipsos: “Quo hic iturus est, quia nos non inveniemus eum Numquid in dispersionem Graecorum iturus est et docturus Graecos
###### 36
<span class=vrs>36</span>Quis est hic sermo, quem dixit: “Quaeretis me et non invenietis” et: “Ubi sum ego, vos non potestis venire””.
###### 37
<span class=vrs>37</span>In novissimo autem die magno festivitatis stabat Iesus et clamavit dicens: “Si quis sitit, veniat ad me et bibat,
###### 38
<span class=vrs>38</span>qui credit in me. Sicut dixit Scriptura, flumina de ventre eius fluent aquae vivae”.
###### 39
<span class=vrs>39</span>Hoc autem dixit de Spiritu, quem accepturi erant qui crediderant in eum. Nondum enim erat Spiritus, quia Iesus nondum fuerat glorificatus.
###### 40
<span class=vrs>40</span>Ex illa ergo turba, cum audissent hos sermones, dicebant: “Hic est vere propheta!”;
###### 41
<span class=vrs>41</span>alii dicebant: “Hic est Christus!”; quidam autem dicebant: “Numquid a Galilaea Christus venit
###### 42
<span class=vrs>42</span>Nonne Scriptura dixit: “Ex semine David et de Bethlehem castello, ubi erat David, venit Christus””.
###### 43
<span class=vrs>43</span>Dissensio itaque facta est in turba propter eum.
###### 44
<span class=vrs>44</span>Quidam autem ex ipsis volebant apprehendere eum, sed nemo misit super illum manus.
###### 45
<span class=vrs>45</span>Venerunt ergo ministri ad pontifices et pharisaeos; et dixerunt eis illi: “Quare non adduxistis eum”.
###### 46
<span class=vrs>46</span>Responderunt ministri: “Numquam sic locutus est homo”.
###### 47
<span class=vrs>47</span>Responderunt ergo eis pharisaei: “Numquid et vos seducti estis
###### 48
<span class=vrs>48</span>Numquid aliquis ex principibus credidit in eum aut ex pharisaeis
###### 49
<span class=vrs>49</span>Sed turba haec, quae non novit legem, maledicti sunt!”.
###### 50
<span class=vrs>50</span>Dicit Nicodemus ad eos, ille qui venit ad eum antea, qui unus erat ex ipsis:
###### 51
<span class=vrs>51</span>“Numquid lex nostra iudicat hominem, nisi audierit ab ipso prius et cognoverit quid faciat”.
###### 52
<span class=vrs>52</span>Responderunt et dixerunt ei: “Numquid et tu ex Galilaea es Scrutare et vide quia propheta a Galilaea non surgit!”.
###### 53
<span class=vrs>53</span>Et reversi sunt unusquisque in domum suam.
***
