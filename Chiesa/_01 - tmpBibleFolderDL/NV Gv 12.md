
# Evangelium secundum Ioannem 12
***
###### 1
<span class=vrs>1</span>Iesus ergo ante sex dies Paschae venit Bethaniam, ubi erat Lazarus, quem suscitavit a mortuis Iesus.
###### 2
<span class=vrs>2</span>Fecerunt ergo ei cenam ibi, et Martha ministrabat, Lazarus vero unus erat ex discumbentibus cum eo.
###### 3
<span class=vrs>3</span>Maria ergo accepit libram unguenti nardi puri, pretiosi, et unxit pedes Iesu et extersit capillis suis pedes eius; domus autem impleta est ex odore unguenti.
###### 4
<span class=vrs>4</span>Dicit autem Iudas Iscariotes, unus ex discipulis eius, qui erat eum traditurus:
###### 5
<span class=vrs>5</span>“Quare hoc unguentum non veniit trecentis denariis et datum est egenis”.
###### 6
<span class=vrs>6</span>Dixit autem hoc, non quia de egenis pertinebat ad eum, sed quia fur erat et, loculos habens, ea, quae mittebantur, portabat.
###### 7
<span class=vrs>7</span>Dixit ergo Iesus: “Sine illam, ut in diem sepulturae meae servet illud.
###### 8
<span class=vrs>8</span>Pauperes enim semper habetis vobiscum, me autem non semper habetis”.
###### 9
<span class=vrs>9</span>Cognovit ergo turba multa ex Iudaeis quia illic est, et venerunt non propter Iesum tantum, sed ut et Lazarum viderent, quem suscitavit a mortuis.
###### 10
<span class=vrs>10</span>Cogitaverunt autem principes sacerdotum, ut et Lazarum interficerent,
###### 11
<span class=vrs>11</span>quia multi propter illum abibant ex Iudaeis et credebant in Iesum.
###### 12
<span class=vrs>12</span>In crastinum turba multa, quae venerat ad diem festum, cum audissent quia venit Iesus Hierosolymam,
###### 13
<span class=vrs>13</span>acceperunt ramos palmarum et processerunt obviam ei et clamabant: “Hosanna! Benedictus, qui venit in nomine Domini, et rex Israel!”.
###### 14
<span class=vrs>14</span>Invenit autem Iesus asellum et sedit super eum, sicut scriptum est:
###### 15
<span class=vrs>15</span>“Noli timere, filia Sion. Ecce rex tuus venit sedens super pullum asinae”.
###### 16
<span class=vrs>16</span>Haec non cognoverunt discipuli eius primum, sed quando glorificatus est Iesus, tunc recordati sunt quia haec erant scripta de eo, et haec fecerunt ei.
###### 17
<span class=vrs>17</span>Testimonium ergo perhibebat turba, quae erat cum eo, quando Lazarum vocavit de monumento et suscitavit eum a mortuis.
###### 18
<span class=vrs>18</span>Propterea et obviam venit ei turba, quia audierunt eum fecisse hoc signum.
###### 19
<span class=vrs>19</span>Pharisaei ergo dixerunt ad semetipsos: “Videtis quia nihil proficitis Ecce mundus post eum abiit!”.
###### 20
<span class=vrs>20</span>Erant autem Graeci quidam ex his, qui ascenderant, ut adorarent in die festo;
###### 21
<span class=vrs>21</span>hi ergo accesserunt ad Philippum, qui erat a Bethsaida Galilaeae, et rogabant eum dicentes: “Domine, volumus Iesum videre”.
###### 22
<span class=vrs>22</span>Venit Philippus et dicit Andreae; venit Andreas et Philippus et dicunt Iesu.
###### 23
<span class=vrs>23</span>Iesus autem respondet eis dicens: “Venit hora, ut glorificetur Filius hominis.
###### 24
<span class=vrs>24</span>Amen, amen dico vobis: Nisi granum frumenti cadens in terram mortuum fuerit, ipsum solum manet; si autem mortuum fuerit, multum fructum affert.
###### 25
<span class=vrs>25</span>Qui amat animam suam, perdit eam; et, qui odit animam suam in hoc mundo, in vitam aeternam custodiet eam.
###### 26
<span class=vrs>26</span>Si quis mihi ministrat, me sequatur, et ubi sum ego, illic et minister meus erit; si quis mihi ministraverit, honorificabit eum Pater.
###### 27
<span class=vrs>27</span>Nunc anima mea turbata est. Et quid dicam Pater, salvifica me ex hora hac Sed propterea veni in horam hanc.
###### 28
<span class=vrs>28</span>Pater, glorifica tuum nomen!”. Venit ergo vox de caelo: “Et glorificavi et iterum glorificabo”.
###### 29
<span class=vrs>29</span>Turba ergo, quae stabat et audierat, dicebat tonitruum factum esse; alii dicebant: “Angelus ei locutus est”.
###### 30
<span class=vrs>30</span>Respondit Iesus et dixit: “Non propter me vox haec facta est sed propter vos.
###### 31
<span class=vrs>31</span>Nunc iudicium est huius mundi, nunc princeps huius mundi eicietur foras;
###### 32
<span class=vrs>32</span>et ego, si exaltatus fuero a terra, omnes traham ad meipsum”.
###### 33
<span class=vrs>33</span>Hoc autem dicebat significans, qua morte esset moriturus.
###### 34
<span class=vrs>34</span>Respondit ergo ei turba: “Nos audivimus ex Lege, quia Christus manet in aeternum; et quomodo tu dicis: “Oportet exaltari Filium hominis” Quis est iste Filius hominis”.
###### 35
<span class=vrs>35</span>Dixit ergo eis Iesus: “Adhuc modicum tempus lumen in vobis est. Ambulate, dum lucem habetis, ut non tenebrae vos comprehendant; et, qui ambulat in tenebris, nescit quo vadat.
###### 36
<span class=vrs>36</span>Dum lucem habetis, credite in lucem, ut filii lucis fiatis”. Haec locutus est Iesus et abiit et abscondit se ab eis.
###### 37
<span class=vrs>37</span>Cum autem tanta signa fecisset coram eis, non credebant in eum,
###### 38
<span class=vrs>38</span>ut sermo Isaiae prophetae impleretur, quem dixit: “Domine, quis credidit auditui nostro, et brachium Domini cui revelatum est”.
###### 39
<span class=vrs>39</span>Propterea non poterant credere, quia iterum dixit Isaias:
###### 40
<span class=vrs>40</span>“Excaecavit oculos eorum et induravit eorum cor, ut non videant oculis et intellegant corde et convertantur, et sanem eos”.
###### 41
<span class=vrs>41</span>Haec dixit Isaias, quia vidit gloriam eius et locutus est de eo.
###### 42
<span class=vrs>42</span>Verumtamen et ex principibus multi crediderunt in eum, sed propter pharisaeos non confitebantur, ut de synagoga non eicerentur;
###### 43
<span class=vrs>43</span>dilexerunt enim gloriam hominum magis quam gloriam Dei.
###### 44
<span class=vrs>44</span>Iesus autem clamavit et dixit: “Qui credit in me, non credit in me sed in eum, qui misit me;
###### 45
<span class=vrs>45</span>et, qui videt me, videt eum, qui misit me.
###### 46
<span class=vrs>46</span>Ego lux in mundum veni, ut omnis, qui credit in me, in tenebris non maneat.
###### 47
<span class=vrs>47</span>Et si quis audierit verba mea et non custodierit, ego non iudico eum; non enim veni, ut iudicem mundum, sed ut salvificem mundum.
###### 48
<span class=vrs>48</span>Qui spernit me et non accipit verba mea, habet, qui iudicet eum: sermo, quem locutus sum, ille iudicabit eum in novissimo die,
###### 49
<span class=vrs>49</span>quia ego ex meipso non sum locutus, sed, qui misit me, Pater, ipse mihi mandatum dedit quid dicam et quid loquar.
###### 50
<span class=vrs>50</span>Et scio quia mandatum eius vita aeterna est. Quae ergo ego loquor, sicut dixit mihi Pater, sic loquor”.
***
