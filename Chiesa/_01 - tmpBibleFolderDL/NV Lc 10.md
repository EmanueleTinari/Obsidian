
# Evangelium secundum Lucam 10
***
###### 1
<span class=vrs>1</span>Post haec autem designavit Dominus alios septuaginta duos et misit illos binos ante faciem suam in omnem civitatem et locum, quo erat ipse venturus.
###### 2
<span class=vrs>2</span>Et dicebat illis: “Messis quidem multa, operarii autem pauci; rogate ergo Dominum messis, ut mittat operarios in messem suam.
###### 3
<span class=vrs>3</span>Ite; ecce ego mitto vos sicut agnos inter lupos.
###### 4
<span class=vrs>4</span>Nolite portare sacculum neque peram neque calceamenta et neminem per viam salutaveritis.
###### 5
<span class=vrs>5</span>In quamcumque domum intraveritis, primum dicite: “Pax huic domui”.
###### 6
<span class=vrs>6</span>Et si ibi fuerit filius pacis, requiescet super illam pax vestra; sin autem, ad vos revertetur.
###### 7
<span class=vrs>7</span>In eadem autem domo manete edentes et bibentes, quae apud illos sunt: dignus enim est operarius mercede sua. Nolite transire de domo in domum.
###### 8
<span class=vrs>8</span>Et in quamcumque civitatem intraveritis, et susceperint vos, manducate, quae apponuntur vobis,
###### 9
<span class=vrs>9</span>et curate infirmos, qui in illa sunt, et dicite illis: “Appropinquavit in vos regnum Dei”.
###### 10
<span class=vrs>10</span>In quamcumque civitatem intraveritis, et non receperint vos, exeuntes in plateas eius dicite:
###### 11
<span class=vrs>11</span>“Etiam pulverem, qui adhaesit nobis ad pedes de civitate vestra, extergimus in vos; tamen hoc scitote, quia appropinquavit regnum Dei”.
###### 12
<span class=vrs>12</span>Dico vobis quia Sodomis in die illa remissius erit quam illi civitati.
###### 13
<span class=vrs>13</span>Vae tibi, Chorazin! Vae tibi, Bethsaida! Quia si in Tyro et Sidone factae fuissent virtutes, quae in vobis factae sunt, olim in cilicio et cinere sedentes paeniterent.
###### 14
<span class=vrs>14</span>Verumtamen Tyro et Sidoni remissius erit in iudicio quam vobis.
###### 15
<span class=vrs>15</span>Et tu, Capharnaum, numquid usque in caelum exaltaberis Usque ad infernum demergeris!
###### 16
<span class=vrs>16</span>Qui vos audit, me audit; et, qui vos spernit, me spernit; qui autem me spernit, spernit eum, qui me misit”.
###### 17
<span class=vrs>17</span>Reversi sunt autem septuaginta duo cum gaudio dicentes: “Domine, etiam daemonia subiciuntur nobis in nomine tuo!”.
###### 18
<span class=vrs>18</span>Et ait illis: “Videbam Satanam sicut fulgur de caelo cadentem.
###### 19
<span class=vrs>19</span>Ecce dedi vobis potestatem calcandi supra serpentes et scorpiones et supra omnem virtutem inimici; et nihil vobis nocebit.
###### 20
<span class=vrs>20</span>Verumtamen in hoc nolite gaudere, quia spiritus vobis subiciuntur; gaudete autem quod nomina vestra scripta sunt in caelis”.
###### 21
<span class=vrs>21</span>In ipsa hora exsultavit Spiritu Sancto et dixit: “Confiteor tibi, Pater, Domine caeli et terrae, quod abscondisti haec a sapientibus et prudentibus et revelasti ea parvulis; etiam, Pater, quia sic placuit ante te.
###### 22
<span class=vrs>22</span>Omnia mihi tradita sunt a Patre meo; et nemo scit qui sit Filius, nisi Pater, et qui sit Pater, nisi Filius et cui voluerit Filius revelare”.
###### 23
<span class=vrs>23</span>Et conversus ad discipulos seorsum dixit: “Beati oculi, qui vident, quae videtis.
###### 24
<span class=vrs>24</span>Dico enim vobis: Multi prophetae et reges voluerunt videre, quae vos videtis, et non viderunt, et audire, quae auditis, et non audierunt”.
###### 25
<span class=vrs>25</span>Et ecce quidam legis peritus surrexit tentans illum dicens: “Magister, quid faciendo vitam aeternam possidebo”.
###### 26
<span class=vrs>26</span>At ille dixit ad eum: “In Lege quid scriptum est Quomodo legis”.
###### 27
<span class=vrs>27</span>Ille autem respondens dixit: “Diliges Dominum Deum tuum ex toto corde tuo et ex tota anima tua et ex omnibus viribus tuis et ex omni mente tua et proximum tuum sicut teipsum”.
###### 28
<span class=vrs>28</span>Dixitque illi: “Recte respondisti; hoc fac et vives”.
###### 29
<span class=vrs>29</span>Ille autem, volens iustificare seipsum, dixit ad Iesum: “Et quis est meus proximus”.
###### 30
<span class=vrs>30</span>Suscipiens autem Iesus dixit: “Homo quidam descendebat ab Ierusalem in Iericho et incidit in latrones, qui etiam despoliaverunt eum et, plagis impositis, abierunt, semivivo relicto.
###### 31
<span class=vrs>31</span>Accidit autem, ut sacerdos quidam descenderet eadem via et, viso illo, praeterivit;
###### 32
<span class=vrs>32</span>similiter et Levita, cum esset secus locum et videret eum, pertransiit.
###### 33
<span class=vrs>33</span>Samaritanus autem quidam iter faciens, venit secus eum et videns eum misericordia motus est,
###### 34
<span class=vrs>34</span>et appropians alligavit vulnera eius infundens oleum et vinum; et imponens illum in iumentum suum duxit in stabulum et curam eius egit.
###### 35
<span class=vrs>35</span>Et altera die protulit duos denarios et dedit stabulario et ait: “Curam illius habe, et, quodcumque supererogaveris, ego, cum rediero, reddam tibi”.
###### 36
<span class=vrs>36</span>Quis horum trium videtur tibi proximus fuisse illi, qui incidit in latrones”.
###### 37
<span class=vrs>37</span>At ille dixit: “Qui fecit misericordiam in illum”. Et ait illi Iesus: “Vade et tu fac similiter”.
###### 38
<span class=vrs>38</span>Cum autem irent, ipse intravit in quoddam castellum, et mulier quaedam Martha nomine excepit illum.
###### 39
<span class=vrs>39</span>Et huic erat soror nomine Maria, quae etiam sedens secus pedes Domini audiebat verbum illius.
###### 40
<span class=vrs>40</span>Martha autem satagebat circa frequens ministerium; quae stetit et ait: “Domine, non est tibi curae quod soror mea reliquit me solam ministrare Dic ergo illi, ut me adiuvet”.
###### 41
<span class=vrs>41</span>Et respondens dixit illi Dominus: “Martha, Martha, sollicita es et turbaris erga plurima,
###### 42
<span class=vrs>42</span>porro unum est necessarium; Maria enim optimam partem elegit, quae non auferetur ab ea”.
***
