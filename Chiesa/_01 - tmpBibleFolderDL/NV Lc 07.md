
# Evangelium secundum Lucam 7
***
###### 1
<span class=vrs>1</span>Cum autem implesset omnia verba sua in aures plebis, intravit Capharnaum.
###### 2
<span class=vrs>2</span>Centurionis autem cuiusdam servus male habens erat moriturus, qui illi erat pretiosus.
###### 3
<span class=vrs>3</span>Et cum audisset de Iesu, misit ad eum seniores Iudaeorum rogans eum, ut veniret et salvaret servum eius.
###### 4
<span class=vrs>4</span>At illi cum venissent ad Iesum, rogabant eum sollicite dicentes: “Dignus est, ut hoc illi praestes:
###### 5
<span class=vrs>5</span>diligit enim gentem nostram et synagogam ipse aedificavit nobis”.
###### 6
<span class=vrs>6</span>Iesus autem ibat cum illis. At cum iam non longe esset a domo, misit centurio amicos dicens ei: “Domine, noli vexari; non enim dignus sum, ut sub tectum meum intres,
###### 7
<span class=vrs>7</span>propter quod et meipsum non sum dignum arbitratus, ut venirem ad te; sed dic verbo, et sanetur puer meus.
###### 8
<span class=vrs>8</span>Nam et ego homo sum sub potestate constitutus, habens sub me milites, et dico huic: “Vade”, et vadit; et alii: “Veni”, et venit; et servo meo: “Fac hoc”, et facit”.
###### 9
<span class=vrs>9</span>Quo audito, Iesus miratus est eum et conversus sequentibus se turbis dixit: “Dico vobis, nec in Israel tantam fidem inveni!”.
###### 10
<span class=vrs>10</span>Et reversi, qui missi fuerant, domum, invenerunt servum sanum.
###### 11
<span class=vrs>11</span>Et factum est, deinceps ivit in civitatem, quae vocatur Naim, et ibant cum illo discipuli eius et turba copiosa.
###### 12
<span class=vrs>12</span>Cum autem appropinquaret portae civitatis, et ecce defunctus efferebatur filius unicus matri suae; et haec vidua erat, et turba civitatis multa cum illa.
###### 13
<span class=vrs>13</span>Quam cum vidisset Dominus, misericordia motus super ea dixit illi: “Noli flere!”.
###### 14
<span class=vrs>14</span>Et accessit et tetigit loculum; hi autem, qui portabant, steterunt. Et ait: “Adulescens, tibi dico: Surge!”.
###### 15
<span class=vrs>15</span>Et resedit, qui erat mortuus, et coepit loqui; et dedit illum matri suae.
###### 16
<span class=vrs>16</span>Accepit autem omnes timor, et magnificabant Deum dicentes: “Propheta magnus surrexit in nobis” et: “Deus visitavit plebem suam”.
###### 17
<span class=vrs>17</span>Et exiit hic sermo in universam Iudaeam de eo et omnem circa regionem.
###### 18
<span class=vrs>18</span>Et nuntiaverunt Ioanni discipuli eius de omnibus his.
###### 19
<span class=vrs>19</span>Et convocavit duos de discipulis suis Ioannes et misit ad Dominum dicens: “Tu es qui venturus es, an alium exspectamus”.
###### 20
<span class=vrs>20</span>Cum autem venissent ad eum viri, dixerunt: “Ioannes Baptista misit nos ad te dicens: “Tu es qui venturus es, an alium exspectamus””.
###### 21
<span class=vrs>21</span>In ipsa hora curavit multos a languoribus et plagis et spiritibus malis et caecis multis donavit visum.
###### 22
<span class=vrs>22</span>Et respondens dixit illis: “Euntes nuntiate Ioanni, quae vidistis et audistis: caeci vident, claudi ambulant, leprosi mundantur et surdi audiunt, mortui resurgunt, pauperes evangelizantur;
###### 23
<span class=vrs>23</span>et beatus est, quicumque non fuerit scandalizatus in me”.
###### 24
<span class=vrs>24</span>Et cum discessissent nuntii Ioannis, coepit dicere de Ioanne ad turbas: “Quid existis in desertum videre Arundinem vento moveri
###### 25
<span class=vrs>25</span>Sed quid existis videre Hominem mollibus vestimentis indutum Ecce, qui in veste pretiosa sunt et deliciis, in domibus regum sunt.
###### 26
<span class=vrs>26</span>Sed quid existis videre Prophetam Utique, dico vobis, et plus quam prophetam.
###### 27
<span class=vrs>27</span>Hic est, de quo scriptum est: “Ecce mitto angelum meum ante faciem tuam, qui praeparabit viam tuam ante te”.
###### 28
<span class=vrs>28</span>Dico vobis: Maior inter natos mulierum Ioanne nemo est; qui autem minor est in regno Dei, maior est illo.
###### 29
<span class=vrs>29</span>Et omnis populus audiens et publicani iustificaverunt Deum, baptizati baptismo Ioannis;
###### 30
<span class=vrs>30</span>pharisaei autem et legis periti consilium Dei spreverunt in semetipsos, non baptizati ab eo.
###### 31
<span class=vrs>31</span>Cui ergo similes dicam homines generationis huius, et cui similes sunt
###### 32
<span class=vrs>32</span>Similes sunt pueris sedentibus in foro et loquentibus ad invicem, quod dicit: “Cantavimus vobis tibiis, et non saltastis; lamentavimus, et non plorastis!”.
###### 33
<span class=vrs>33</span>Venit enim Ioannes Baptista neque manducans panem neque bibens vinum, et dicitis: “Daemonium habet!”;
###### 34
<span class=vrs>34</span>venit Filius hominis manducans et bibens, et dicitis: “Ecce homo devorator et bibens vinum, amicus publicanorum et peccatorum!”.
###### 35
<span class=vrs>35</span>Et iustificata est sapientia ab omnibus filiis suis”.
###### 36
<span class=vrs>36</span>Rogabat autem illum quidam de pharisaeis, ut manducaret cum illo; et ingressus domum pharisaei discubuit.
###### 37
<span class=vrs>37</span>Et ecce mulier, quae erat in civitate peccatrix, ut cognovit quod accubuit in domo pharisaei, attulit alabastrum unguenti;
###### 38
<span class=vrs>38</span>et stans retro secus pedes eius flens lacrimis coepit rigare pedes eius et capillis capitis sui tergebat, et osculabatur pedes eius et unguento ungebat.
###### 39
<span class=vrs>39</span>Videns autem pharisaeus, qui vocaverat eum, ait intra se dicens: “Hic si esset propheta, sciret utique quae et qualis mulier, quae tangit eum, quia peccatrix est”.
###### 40
<span class=vrs>40</span>Et respondens Iesus dixit ad illum: “Simon, habeo tibi aliquid dicere”. At ille ait: “Magister, dic”.
###### 41
<span class=vrs>41</span>“Duo debitores erant cuidam feneratori: unus debebat denarios quingentos, alius quinquaginta.
###### 42
<span class=vrs>42</span>Non habentibus illis, unde redderent, donavit utrisque. Quis ergo eorum plus diliget eum”.
###### 43
<span class=vrs>43</span>Respondens Simon dixit: “Aestimo quia is, cui plus donavit”. At ille dixit ei: “Recte iudicasti”.
###### 44
<span class=vrs>44</span>Et conversus ad mulierem, dixit Simoni: “Vides hanc mulierem Intravi in domum tuam: aquam pedibus meis non dedisti; haec autem lacrimis rigavit pedes meos et capillis suis tersit.
###### 45
<span class=vrs>45</span>Osculum mihi non dedisti; haec autem, ex quo intravi, non cessavit osculari pedes meos.
###### 46
<span class=vrs>46</span>Oleo caput meum non unxisti; haec autem unguento unxit pedes meos.
###### 47
<span class=vrs>47</span>Propter quod dico tibi: Remissa sunt peccata eius multa, quoniam dilexit multum; cui autem minus dimittitur, minus diligit”.
###### 48
<span class=vrs>48</span>Dixit autem ad illam: “Remissa sunt peccata tua”.
###### 49
<span class=vrs>49</span>Et coeperunt, qui simul accumbebant, dicere intra se: “Quis est hic, qui etiam peccata dimittit”.
###### 50
<span class=vrs>50</span>Dixit autem ad mulierem: “Fides tua te salvam fecit; vade in pace!”.
***
