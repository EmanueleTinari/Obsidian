
# Evangelium secundum Lucam 23
***
###### 1
<span class=vrs>1</span>Et surgens omnis multitudo eorum duxerunt illum ad Pilatum.
###### 2
<span class=vrs>2</span>Coeperunt autem accusare illum dicentes: “Hunc invenimus subvertentem gentem nostram et prohibentem tributa dare Caesari et dicentem se Christum regem esse”.
###### 3
<span class=vrs>3</span>Pilatus autem interrogavit eum dicens: “Tu es rex Iudaeorum”. At ille respondens ait: “Tu dicis”.
###### 4
<span class=vrs>4</span>Ait autem Pilatus ad principes sacerdotum et turbas: “Nihil invenio causae in hoc homine”.
###### 5
<span class=vrs>5</span>At illi invalescebant dicentes: “Commovet populum docens per universam Iudaeam et in cipiens a Galilaea usque huc!”.
###### 6
<span class=vrs>6</span>Pilatus autem audiens interrogavit si homo Galilaeus esset;
###### 7
<span class=vrs>7</span>et ut cognovit quod de Herodis potestate esset, remisit eum ad Herodem, qui et ipse Hierosolymis erat illis diebus.
###### 8
<span class=vrs>8</span>Herodes autem, viso Iesu, gavisus est valde; erat enim cupiens ex multo tempore videre eum, eo quod audiret de illo et sperabat signum aliquod videre ab eo fieri.
###### 9
<span class=vrs>9</span>Interrogabat autem illum multis sermonibus; at ipse nihil illi respondebat.
###### 10
<span class=vrs>10</span>Stabant etiam principes sacerdotum et scribae constanter accusantes eum.
###### 11
<span class=vrs>11</span>Sprevit autem illum Herodes cum exercitu suo et illusit indutum veste alba et remisit ad Pilatum.
###### 12
<span class=vrs>12</span>Facti sunt autem amici inter se Herodes et Pilatus in ipsa die; nam antea inimici erant ad invicem.
###### 13
<span class=vrs>13</span>Pilatus autem, convocatis principibus sacerdotum et magistratibus et plebe,
###### 14
<span class=vrs>14</span>dixit ad illos: “Obtulistis mihi hunc hominem quasi avertentem populum, et ecce ego coram vobis interrogans nullam causam inveni in homine isto ex his, in quibus eum accusatis,
###### 15
<span class=vrs>15</span>sed neque Herodes; remisit enim illum ad nos. Et ecce nihil dignum morte actum est ei.
###### 16
<span class=vrs>16</span>Emendatum ergo illum dimittam”. (
###### 17
<span class=vrs>17</span>)
###### 18
<span class=vrs>18</span>Exclamavit autem universa turba dicens: “Tolle hunc et dimitte nobis Barabbam!”,
###### 19
<span class=vrs>19</span>qui erat propter seditionem quandam factam in civitate et homicidium missus in carcerem.
###### 20
<span class=vrs>20</span>Iterum autem Pilatus locutus est ad illos volens dimittere Iesum,
###### 21
<span class=vrs>21</span>at illi succlamabant dicentes: “Crucifige, crucifige illum!”.
###### 22
<span class=vrs>22</span>Ille autem tertio dixit ad illos: “Quid enim mali fecit iste Nullam causam mortis invenio in eo; corripiam ergo illum et dimittam”.
###### 23
<span class=vrs>23</span>At illi instabant vocibus magnis postulantes, ut crucifigeretur, et invalescebant voces eorum.
###### 24
<span class=vrs>24</span>Et Pilatus adiudicavit fieri petitionem eorum:
###### 25
<span class=vrs>25</span>dimisit autem eum, qui propter seditionem et homicidium missus fuerat in carcerem, quem petebant; Iesum vero tradidit voluntati eorum.
###### 26
<span class=vrs>26</span>Et cum abducerent eum, apprehenderunt Simonem quendam Cyrenensem venientem de villa et imposuerunt illi crucem portare post Iesum.
###### 27
<span class=vrs>27</span>Sequebatur autem illum multa turba populi et mulierum, quae plangebant et lamentabant eum.
###### 28
<span class=vrs>28</span>Conversus autem ad illas Iesus dixit: “Filiae Ierusalem, nolite flere super me, sed super vos ipsas flete et super filios vestros,
###### 29
<span class=vrs>29</span>quoniam ecce venient dies, in quibus dicent: “Beatae steriles et ventres, qui non genuerunt, et ubera, quae non lactaverunt!”.
###### 30
<span class=vrs>30</span>Tunc incipient dicere montibus: “Cadite super nos!”, et collibus: “Operite nos!”,
###### 31
<span class=vrs>31</span>quia si in viridi ligno haec faciunt, in arido quid fiet”.
###### 32
<span class=vrs>32</span>Ducebantur autem et alii duo nequam cum eo, ut interficerentur.
###### 33
<span class=vrs>33</span>Et postquam venerunt in locum, qui vocatur Calvariae, ibi crucifixerunt eum et latrones, unum a dextris et alterum a sinistris.
###### 34
<span class=vrs>34</span>Iesus autem dicebat: “Pater, dimitte illis, non enim sciunt quid faciunt”. Dividentes vero vestimenta eius miserunt sortes.
###### 35
<span class=vrs>35</span>Et stabat populus exspectans. Et deridebant illum et principes dicentes: “Alios salvos fecit; se salvum faciat, si hic est Christus Dei electus!”.
###### 36
<span class=vrs>36</span>Illudebant autem ei et milites accedentes, acetum offerentes illi
###### 37
<span class=vrs>37</span>et dicentes: “Si tu es rex Iudaeorum, salvum te fac!”.
###### 38
<span class=vrs>38</span>Erat autem et superscriptio super illum: “Hic est rex Iudaeorum”.
###### 39
<span class=vrs>39</span>Unus autem de his, qui pendebant, latronibus blasphemabat eum dicens: “Nonne tu es Christus Salvum fac temetipsum et nos!”.
###### 40
<span class=vrs>40</span>Respondens autem alter increpabat illum dicens: “Neque tu times Deum, quod in eadem damnatione es
###### 41
<span class=vrs>41</span>Et nos quidem iuste, nam digna factis recipimus! Hic vero nihil mali gessit”.
###### 42
<span class=vrs>42</span>Et dicebat: “Iesu, memento mei, cum veneris in regnum tuum”.
###### 43
<span class=vrs>43</span>Et dixit illi: “Amen dico tibi: Hodie mecum eris in paradiso”.
###### 44
<span class=vrs>44</span>Et erat iam fere hora sexta, et tenebrae factae sunt in universa terra usque in horam nonam,
###### 45
<span class=vrs>45</span>et obscuratus est sol, et velum templi scissum est medium.
###### 46
<span class=vrs>46</span>Et clamans voce magna Iesus ait: “Pater, in manus tuas commendo spiritum meum”; et haec dicens exspiravit.
###### 47
<span class=vrs>47</span>Videns autem centurio, quod factum fuerat, glorificavit Deum dicens: “Vere hic homo iustus erat!”.
###### 48
<span class=vrs>48</span>Et omnis turba eorum, qui simul aderant ad spectaculum istud et videbant, quae fiebant, percutientes pectora sua revertebantur.
###### 49
<span class=vrs>49</span>Stabant autem omnes noti eius a longe et mulieres, quae secutae erant eum a Galilaea, haec videntes.
###### 50
<span class=vrs>50</span>Et ecce vir nomine Ioseph, qui erat decurio, vir bonus et iustus
###### 51
<span class=vrs>51</span>Hic non consenserat consilio et actibus eorum – ab Arimathaea civitate Iudaeorum, qui exspectabat regnum Dei,
###### 52
<span class=vrs>52</span>hic accessit ad Pilatum et petiit corpus Iesu
###### 53
<span class=vrs>53</span>et depositum involvit sindone et posuit eum in monumento exciso, in quo nondum quisquam positus fuerat.
###### 54
<span class=vrs>54</span>Et dies erat Parasceves, et sabbatum illucescebat.
###### 55
<span class=vrs>55</span>Subsecutae autem mulieres, quae cum ipso venerant de Galilaea, viderunt monumentum et quemadmodum positum erat corpus eius;
###### 56
<span class=vrs>56</span>et revertentes paraverunt aromata et unguenta et sabbato quidem siluerunt secundum mandatum.
***
