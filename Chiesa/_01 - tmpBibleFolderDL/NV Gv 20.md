
# Evangelium secundum Ioannem 20
***
###### 1
<span class=vrs>1</span>Prima autem sabbatorum Maria Magdalene venit mane, cum adhuc tenebrae essent, ad monumentum et videt lapidem sublatum a monumento.
###### 2
<span class=vrs>2</span>Currit ergo et venit ad Simonem Petrum et ad alium discipulum, quem amabat Iesus, et dicit eis: “Tulerunt Dominum de monumento, et nescimus, ubi posuerunt eum!”.
###### 3
<span class=vrs>3</span>Exiit ergo Petrus et ille alius discipulus, et veniebant ad monumentum.
###### 4
<span class=vrs>4</span>Currebant autem duo simul, et ille alius discipulus praecucurrit citius Petro et venit primus ad monumentum;
###### 5
<span class=vrs>5</span>et cum se inclinasset, videt posita linteamina, non tamen introivit.
###### 6
<span class=vrs>6</span>Venit ergo et Simon Petrus sequens eum et introivit in monumentum; et videt linteamina posita
###### 7
<span class=vrs>7</span>et sudarium, quod fuerat super caput eius, non cum linteaminibus positum, sed separatim involutum in unum locum.
###### 8
<span class=vrs>8</span>Tunc ergo introivit et alter discipulus, qui venerat primus ad monumentum, et vidit et credidit.
###### 9
<span class=vrs>9</span>Nondum enim sciebant Scripturam, quia oportet eum a mortuis resurgere.
###### 10
<span class=vrs>10</span>Abierunt ergo iterum ad semetipsos discipuli.
###### 11
<span class=vrs>11</span>Maria autem stabat ad monumentum foris plorans. Dum ergo fleret, inclinavit se in monumentum
###### 12
<span class=vrs>12</span>et videt duos angelos in albis sedentes, unum ad caput et unum ad pedes, ubi positum fuerat corpus Iesu.
###### 13
<span class=vrs>13</span>Et dicunt ei illi: “Mulier, quid ploras”. Dicit eis: “Tulerunt Dominum meum, et nescio, ubi posuerunt eum”.
###### 14
<span class=vrs>14</span>Haec cum dixisset, conversa est retrorsum et videt Iesum stantem; et non sciebat quia Iesus est.
###### 15
<span class=vrs>15</span>Dicit ei Iesus: “Mulier, quid ploras Quem quaeris”. Illa, existimans quia hortulanus esset, dicit ei: “Domine, si tu sustulisti eum, dicito mihi, ubi posuisti eum, et ego eum tollam”.
###### 16
<span class=vrs>16</span>Dicit ei Iesus: “Maria!”. Conversa illa dicit ei Hebraice: “Rabbuni!” — quod dicitur Magister —.
###### 17
<span class=vrs>17</span>Dicit ei Iesus: “Iam noli me tenere, nondum enim ascendi ad Patrem; vade autem ad fratres meos et dic eis: Ascendo ad Patrem meum et Patrem vestrum, et Deum meum et Deum vestrum”.
###### 18
<span class=vrs>18</span>Venit Maria Magdalene annuntians discipulis: “Vidi Dominum!”, et quia haec dixit ei.
###### 19
<span class=vrs>19</span>Cum esset ergo sero die illa prima sabbatorum, et fores essent clausae, ubi erant discipuli, propter metum Iudaeorum, venit Iesus et stetit in medio et dicit eis: “Pax vobis!”.
###### 20
<span class=vrs>20</span>Et hoc cum dixisset, ostendit eis manus et latus. Gavisi sunt ergo discipuli, viso Domino.
###### 21
<span class=vrs>21</span>Dixit ergo eis iterum: “Pax vobis! Sicut misit me Pater, et ego mitto vos”.
###### 22
<span class=vrs>22</span>Et cum hoc dixisset, insufflavit et dicit eis: “Accipite Spiritum Sanctum.
###### 23
<span class=vrs>23</span>Quorum remiseritis peccata, remissa sunt eis; quorum retinueritis, retenta sunt”.
###### 24
<span class=vrs>24</span>Thomas autem, unus ex Duodecim, qui dicitur Didymus, non erat cum eis, quando venit Iesus.
###### 25
<span class=vrs>25</span>Dicebant ergo ei alii discipuli: “Vidimus Dominum!”. Ille autem dixit eis: “Nisi videro in manibus eius signum clavorum et mittam digitum meum in signum clavorum et mittam manum meam in latus eius, non credam”.
###### 26
<span class=vrs>26</span>Et post dies octo iterum erant discipuli eius intus, et Thomas cum eis. Venit Iesus ianuis clausis et stetit in medio et dixit: “Pax vobis!”.
###### 27
<span class=vrs>27</span>Deinde dicit Thomae: “Infer digitum tuum huc et vide manus meas et affer manum tuam et mitte in latus meum; et noli fieri incredulus sed fidelis!”.
###### 28
<span class=vrs>28</span>Respondit Thomas et dixit ei: “Dominus meus et Deus meus!”.
###### 29
<span class=vrs>29</span>Dicit ei Iesus: “Quia vidisti me, credidisti. Beati, qui non viderunt et crediderunt!”.
###### 30
<span class=vrs>30</span>Multa quidem et alia signa fecit Iesus in conspectu discipulorum suorum, quae non sunt scripta in libro hoc;
###### 31
<span class=vrs>31</span>haec autem scripta sunt, ut credatis quia Iesus est Christus Filius Dei et ut credentes vitam habeatis in nomine eius.
***
