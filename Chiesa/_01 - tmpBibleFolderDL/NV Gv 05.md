
# Evangelium secundum Ioannem 5
***
###### 1
<span class=vrs>1</span>Post haec erat dies festus Iudaeorum, et ascendit Iesus Hierosolymam.
###### 2
<span class=vrs>2</span>Est autem Hierosolymis, super Probatica, piscina, quae cognominatur Hebraice Bethsatha, quinque porticus habens.
###### 3
<span class=vrs>3</span>In his iacebat multitudo languentium, caecorum, claudorum, aridorum. (
###### 4
<span class=vrs>4</span>)
###### 5
<span class=vrs>5</span>Erat autem quidam homo ibi triginta et octo annos habens in infirmitate sua.
###### 6
<span class=vrs>6</span>Hunc cum vidisset Iesus iacentem, et cognovisset quia multum iam tempus habet, dicit ei: “Vis sanus fieri”.
###### 7
<span class=vrs>7</span>Respondit ei languidus: “Domine, hominem non habeo, ut, cum turbata fuerit aqua, mittat me in piscinam; dum autem venio ego, alius ante me descendit”.
###### 8
<span class=vrs>8</span>Dicit ei Iesus: “Surge, tolle grabatum tuum et ambula”.
###### 9
<span class=vrs>9</span>Et statim sanus factus est homo et sustulit grabatum suum et ambulabat. Erat autem sabbatum in illo die.
###### 10
<span class=vrs>10</span>Dicebant ergo Iudaei illi, qui sanatus fuerat: “Sabbatum est, et non licet tibi tollere grabatum tuum”.
###### 11
<span class=vrs>11</span>Ille autem respondit eis: “Qui me fecit sanum, ille mihi dixit: “Tolle grabatum tuum et ambula””.
###### 12
<span class=vrs>12</span>Interrogaverunt eum: “Quis est ille homo, qui dixit tibi: “Tolle et ambula””.
###### 13
<span class=vrs>13</span>Is autem, qui sanus fuerat effectus, nesciebat quis esset; Iesus enim declinavit a turba constituta in loco.
###### 14
<span class=vrs>14</span>Postea invenit eum Iesus in templo et dixit illi: “Ecce sanus factus es; iam noli peccare, ne deterius tibi aliquid contingat”.
###### 15
<span class=vrs>15</span>Abiit ille homo et nuntiavit Iudaeis quia Iesus esset, qui fecit eum sanum.
###### 16
<span class=vrs>16</span>Et propterea persequebantur Iudaei Iesum, quia haec faciebat in sabbato.
###### 17
<span class=vrs>17</span>Iesus autem respondit eis: “Pater meus usque modo operatur, et ego operor”.
###### 18
<span class=vrs>18</span>Propterea ergo magis quaerebant eum Iudaei interficere, quia non solum solvebat sabbatum, sed et Patrem suum dicebat Deum, aequalem se faciens Deo.
###### 19
<span class=vrs>19</span>Respondit itaque Iesus et dixit eis: “Amen, amen dico vobis: Non potest Filius a se facere quidquam, nisi quod viderit Patrem facientem; quaecumque enim ille faciat, haec et Filius similiter facit.
###### 20
<span class=vrs>20</span>Pater enim diligit Filium et omnia demonstrat ei, quae ipse facit, et maiora his demonstrabit ei opera, ut vos miremini.
###### 21
<span class=vrs>21</span>Sicut enim Pater suscitat mortuos et vivificat, sic et Filius, quos vult, vivificat.
###### 22
<span class=vrs>22</span>Neque enim Pater iudicat quemquam, sed iudicium omne dedit Filio,
###### 23
<span class=vrs>23</span>ut omnes honorificent Filium, sicut honorificant Patrem. Qui non honorificat Filium, non honorificat Patrem, qui misit illum.
###### 24
<span class=vrs>24</span>Amen, amen dico vobis: Qui verbum meum audit et credit ei, qui misit me, habet vitam aeternam et in iudicium non venit, sed transiit a morte in vitam.
###### 25
<span class=vrs>25</span>Amen, amen dico vobis: Venit hora, et nunc est, quando mortui audient vocem Filii Dei et, qui audierint, vivent.
###### 26
<span class=vrs>26</span>Sicut enim Pater habet vitam in semetipso, sic dedit et Filio vitam habere in semetipso;
###### 27
<span class=vrs>27</span>et potestatem dedit ei iudicium facere, quia Filius hominis est.
###### 28
<span class=vrs>28</span>Nolite mirari hoc, quia venit hora, in qua omnes, qui in monumentis sunt, audient vocem eius;
###### 29
<span class=vrs>29</span>et procedent, qui bona fecerunt, in resurrectionem vitae, qui vero mala egerunt, in resurrectionem iudicii.
###### 30
<span class=vrs>30</span>Non possum ego a meipso facere quidquam; sicut audio, iudico, et iudicium meum iustum est, quia non quaero voluntatem meam, sed voluntatem eius, qui misit me.
###### 31
<span class=vrs>31</span>Si ego testimonium perhibeo de meipso, testimonium meum non est verum;
###### 32
<span class=vrs>32</span>alius est, qui testimonium perhibet de me, et scio quia verum est testimonium, quod perhibet de me.
###### 33
<span class=vrs>33</span>Vos misistis ad Ioannem, et testimonium perhibuit veritati;
###### 34
<span class=vrs>34</span>ego autem non ab homine testimonium accipio, sed haec dico, ut vos salvi sitis.
###### 35
<span class=vrs>35</span>Ille erat lucerna ardens et lucens; vos autem voluistis exsultare ad horam in luce eius.
###### 36
<span class=vrs>36</span>Ego autem habeo testimonium maius Ioanne; opera enim, quae dedit mihi Pater, ut perficiam ea, ipsa opera, quae ego facio, testimonium perhibent de me, quia Pater me misit;
###### 37
<span class=vrs>37</span>et, qui misit me, Pater, ipse testimonium perhibuit de me. Neque vocem eius umquam audistis neque speciem eius vidistis;
###### 38
<span class=vrs>38</span>et verbum eius non habetis in vobis manens, quia, quem misit ille, huic vos non creditis.
###### 39
<span class=vrs>39</span>Scrutamini Scripturas, quia vos putatis in ipsis vitam aeternam habere; et illae sunt, quae testimonium perhibent de me.
###### 40
<span class=vrs>40</span>Et non vultis venire ad me, ut vitam habeatis.
###### 41
<span class=vrs>41</span>Gloriam ab hominibus non accipio,
###### 42
<span class=vrs>42</span>sed cognovi vos, quia dilectionem Dei non habetis in vobis.
###### 43
<span class=vrs>43</span>Ego veni in nomine Patris mei, et non accipitis me; si alius venerit in nomine suo, illum accipietis.
###### 44
<span class=vrs>44</span>Quomodo potestis vos credere, qui gloriam ab invicem accipitis, et gloriam, quae a solo est Deo, non quaeritis
###### 45
<span class=vrs>45</span>Nolite putare quia ego accusaturus sim vos apud Patrem; est qui accuset vos: Moyses, in quo vos speratis.
###### 46
<span class=vrs>46</span>Si enim crederetis Moysi, crederetis forsitan et mihi; de me enim ille scripsit.
###### 47
<span class=vrs>47</span>Si autem illius litteris non creditis, quomodo meis verbis credetis”.
***
