
# Evangelium secundum Lucam 15
***
###### 1
<span class=vrs>1</span>Erant autem appropinquantes ei omnes publicani et peccatores, ut audirent illum.
###### 2
<span class=vrs>2</span>Et murmurabant pharisaei et scribae dicentes: “Hic peccatores recipit et manducat cum illis”.
###### 3
<span class=vrs>3</span>Et ait ad illos parabolam istam dicens:
###### 4
<span class=vrs>4</span>“Quis ex vobis homo, qui habet centum oves et si perdiderit unam ex illis, nonne dimittit nonaginta novem in deserto et vadit ad illam, quae perierat, donec inveniat illam
###### 5
<span class=vrs>5</span>Et cum invenerit eam, imponit in umeros suos gaudens
###### 6
<span class=vrs>6</span>et veniens domum convocat amicos et vicinos dicens illis: “Congratulamini mihi, quia inveni ovem meam, quae perierat”.
###### 7
<span class=vrs>7</span>Dico vobis: Ita gaudium erit in caelo super uno peccatore paenitentiam agente quam super nonaginta novem iustis, qui non indigent paenitentia.
###### 8
<span class=vrs>8</span>Aut quae mulier habens drachmas decem, si perdiderit drachmam unam, nonne accendit lucernam et everrit domum et quaerit diligenter, donec inveniat
###### 9
<span class=vrs>9</span>Et cum invenerit, convocat amicas et vicinas dicens: “Congratulamini mihi, quia inveni drachmam, quam perdideram”.
###### 10
<span class=vrs>10</span>Ita dico vobis: Gaudium fit coram angelis Dei super uno peccatore paenitentiam agente”.
###### 11
<span class=vrs>11</span>Ait autem: “Homo quidam habebat duos filios.
###### 12
<span class=vrs>12</span>Et dixit adulescentior ex illis patri: “Pater, da mihi portionem substantiae, quae me contingit”. Et divisit illis substantiam.
###### 13
<span class=vrs>13</span>Et non post multos dies, congregatis omnibus, adulescentior filius peregre profectus est in regionem longinquam et ibi dissipavit substantiam suam vivendo luxuriose.
###### 14
<span class=vrs>14</span>Et postquam omnia consummasset, facta est fames valida in regione illa, et ipse coepit egere.
###### 15
<span class=vrs>15</span>Et abiit et adhaesit uni civium regionis illius, et misit illum in villam suam, ut pasceret porcos;
###### 16
<span class=vrs>16</span>et cupiebat saturari de siliquis, quas porci manducabant, et nemo illi dabat.
###### 17
<span class=vrs>17</span>In se autem reversus dixit: “Quanti mercennarii patris mei abundant panibus, ego autem hic fame pereo.
###### 18
<span class=vrs>18</span>Surgam et ibo ad patrem meum et dicam illi: Pater, peccavi in caelum et coram te
###### 19
<span class=vrs>19</span>et iam non sum dignus vocari filius tuus; fac me sicut unum de mercennariis tuis”.
###### 20
<span class=vrs>20</span>Et surgens venit ad patrem suum. Cum autem adhuc longe esset, vidit illum pater ipsius et misericordia motus est et accurrens cecidit supra collum eius et osculatus est illum.
###### 21
<span class=vrs>21</span>Dixitque ei filius: “Pater, peccavi in caelum et coram te; iam non sum dignus vocari filius tuus”.
###### 22
<span class=vrs>22</span>Dixit autem pater ad servos suos: “Cito proferte stolam primam et induite illum et date anulum in manum eius et calceamenta in pedes
###### 23
<span class=vrs>23</span>et adducite vitulum saginatum, occidite et manducemus et epulemur,
###### 24
<span class=vrs>24</span>quia hic filius meus mortuus erat et revixit, perierat et inventus est”. Et coeperunt epulari.
###### 25
<span class=vrs>25</span>Erat autem filius eius senior in agro et, cum veniret et appropinquaret domui, audivit symphoniam et choros
###### 26
<span class=vrs>26</span>et vocavit unum de servis et interrogavit quae haec essent.
###### 27
<span class=vrs>27</span>Isque dixit illi: “Frater tuus venit, et occidit pater tuus vitulum saginatum, quia salvum illum recepit”.
###### 28
<span class=vrs>28</span>Indignatus est autem et nolebat introire. Pater ergo illius egressus coepit rogare illum.
###### 29
<span class=vrs>29</span>At ille respondens dixit patri suo: “Ecce tot annis servio tibi et numquam mandatum tuum praeterii, et numquam dedisti mihi haedum, ut cum amicis meis epularer;
###### 30
<span class=vrs>30</span>sed postquam filius tuus hic, qui devoravit substantiam tuam cum meretricibus, venit, occidisti illi vitulum saginatum”.
###### 31
<span class=vrs>31</span>At ipse dixit illi: “Fili, tu semper mecum es, et omnia mea tua sunt;
###### 32
<span class=vrs>32</span>epulari autem et gaudere oportebat, quia frater tuus hic mortuus erat et revixit, perierat et inventus est””.
***
