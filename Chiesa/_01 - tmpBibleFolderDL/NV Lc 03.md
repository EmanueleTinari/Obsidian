
# Evangelium secundum Lucam 3
***
###### 1
<span class=vrs>1</span>Anno autem quinto decimo imperii Tiberii Caesaris, procurante Pontio Pilato Iudaeam, tetrarcha autem Galilaeae Herode, Philippo autem fratre eius tetrarcha Ituraeae et Trachonitidis regionis, et Lysania Abilinae tetrarcha,
###### 2
<span class=vrs>2</span>sub principe sacerdotum Anna et Caipha, factum est verbum Dei super Ioannem Zachariae filium in deserto.
###### 3
<span class=vrs>3</span>Et venit in omnem regionem circa Iordanem praedicans baptismum paenitentiae in remissionem peccatorum,
###### 4
<span class=vrs>4</span>sicut scriptum est in libro sermonum Isaiae prophetae: “Vox clamantis in deserto: “Parate viam Domini, rectas facite semitas eius.
###### 5
<span class=vrs>5</span>Omnis vallis implebitur, et omnis mons et collis humiliabitur; et erunt prava in directa, et aspera in vias planas:
###### 6
<span class=vrs>6</span>et videbit omnis caro salutare Dei””.
###### 7
<span class=vrs>7</span>Dicebat ergo ad turbas, quae exibant, ut baptizarentur ab ipso: “Genimina viperarum, quis ostendit vobis fugere a ventura ira
###### 8
<span class=vrs>8</span>Facite ergo fructus dignos paenitentiae et ne coeperitis dicere in vobis ipsis: “Patrem habemus Abraham”; dico enim vobis quia potest Deus de lapidibus istis suscitare Abrahae filios.
###### 9
<span class=vrs>9</span>Iam enim et securis ad radicem arborum posita est; omnis ergo arbor non faciens fructum bonum exciditur et in ignem mittitur”.
###### 10
<span class=vrs>10</span>Et interrogabant eum turbae dicentes: “Quid ergo faciemus”.
###### 11
<span class=vrs>11</span>Respondens autem dicebat illis: “Qui habet duas tunicas, det non habenti; et, qui habet escas, similiter faciat”.
###### 12
<span class=vrs>12</span>Venerunt autem et publicani, ut baptizarentur, et dixerunt ad illum: “Magister, quid faciemus”.
###### 13
<span class=vrs>13</span>At ille dixit ad eos: “Nihil amplius quam constitutum est vobis, faciatis”.
###### 14
<span class=vrs>14</span>Interrogabant autem eum et milites dicentes: “Quid faciemus et nos”. Et ait illis: “Neminem concutiatis neque calumniam faciatis et contenti estote stipendiis vestris”.
###### 15
<span class=vrs>15</span>Existimante autem populo et cogitantibus omnibus in cordibus suis de Ioanne, ne forte ipse esset Christus,
###### 16
<span class=vrs>16</span>respondit Ioannes dicens omnibus: “Ego quidem aqua baptizo vos. Venit autem fortior me, cuius non sum dignus solvere corrigiam calceamentorum eius: ipse vos baptizabit in Spiritu Sancto et igni;
###### 17
<span class=vrs>17</span>cuius ventilabrum in manu eius ad purgandam aream suam et ad congregandum triticum in horreum suum, paleas autem comburet igni inexstinguibili”.
###### 18
<span class=vrs>18</span>Multa quidem et alia exhortans evangelizabat populum.
###### 19
<span class=vrs>19</span>Herodes autem tetrarcha, cum corriperetur ab illo de Herodiade uxore fratris sui et de omnibus malis, quae fecit Herodes,
###### 20
<span class=vrs>20</span>adiecit et hoc supra omnia et inclusit Ioannem in carcere.
###### 21
<span class=vrs>21</span>Factum est autem, cum baptizaretur omnis populus, et Iesu baptizato et orante, apertum est caelum,
###### 22
<span class=vrs>22</span>et descendit Spiritus Sanctus corporali specie sicut columba super ipsum; et vox de caelo facta est: “Tu es Filius meus dilectus; in te complacui mihi”.
###### 23
<span class=vrs>23</span>Et ipse Iesus erat incipiens quasi annorum triginta, ut putabatur, filius Ioseph, qui fuit Heli,
###### 24
<span class=vrs>24</span>qui fuit Matthat, qui fuit Levi, qui fuit Melchi, qui fuit Iannae, qui fuit Ioseph,
###### 25
<span class=vrs>25</span>qui fuit Matthathiae, qui fuit Amos, qui fuit Nahum, qui fuit Esli, qui fuit Naggae,
###### 26
<span class=vrs>26</span>qui fuit Maath, qui fuit Matthathiae, qui fuit Semei, qui fuit Iosech, qui fuit Ioda,
###### 27
<span class=vrs>27</span>qui fuit Ioanna, qui fuit Resa, qui fuit Zorobabel, qui fuit Salathiel, qui fuit Neri,
###### 28
<span class=vrs>28</span>qui fuit Melchi, qui fuit Addi, qui fuit Cosam, qui fuit Elmadam, qui fuit Her,
###### 29
<span class=vrs>29</span>qui fuit Iesu, qui fuit Eliezer, qui fuit Iorim, qui fuit Matthat, qui fuit Levi,
###### 30
<span class=vrs>30</span>qui fuit Simeon, qui fuit Iudae, qui fuit Ioseph, qui fuit Iona, qui fuit Eliachim,
###### 31
<span class=vrs>31</span>qui fuit Melea, qui fuit Menna, qui fuit Matthatha, qui fuit Nathan, qui fuit David,
###### 32
<span class=vrs>32</span>qui fuit Iesse, qui fuit Obed, qui fuit Booz, qui fuit Salmon, qui fuit Naasson,
###### 33
<span class=vrs>33</span>qui fuit Aminadab, qui fuit Admin, qui fuit Arni, qui fuit Esrom, qui fuit Phares, qui fuit Iudae,
###### 34
<span class=vrs>34</span>qui fuit Iacob, qui fuit Isaac, qui fuit Abrahae, qui fuit Thare, qui fuit Nachor,
###### 35
<span class=vrs>35</span>qui fuit Seruch, qui fuit Ragau, qui fuit Phaleg, qui fuit Heber, qui fuit Sala,
###### 36
<span class=vrs>36</span>qui fuit Cainan, qui fuit Arphaxad, qui fuit Sem, qui fuit Noe, qui fuit Lamech,
###### 37
<span class=vrs>37</span>qui fuit Mathusala, qui fuit Henoch, qui fuit Iared, qui fuit Malaleel, qui fuit Cainan,
###### 38
<span class=vrs>38</span>qui fuit Enos, qui fuit Seth, qui fuit Adam, qui fuit Dei.
***
