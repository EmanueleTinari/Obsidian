
# Evangelium secundum Lucam 9
***
###### 1
<span class=vrs>1</span>Convocatis autem Duodecim, dedit illis virtutem et potestatem super omnia daemonia, et ut languores curarent,
###### 2
<span class=vrs>2</span>et misit illos praedicare regnum Dei et sanare infirmos;
###### 3
<span class=vrs>3</span>et ait ad illos: “Nihil tuleritis in via, neque virgam neque peram neque panem neque pecuniam, neque duas tunicas habeatis.
###### 4
<span class=vrs>4</span>Et in quamcumque domum intraveritis, ibi manete et inde exite.
###### 5
<span class=vrs>5</span>Et quicumque non receperint vos, exeuntes de civitate illa pulverem pedum vestrorum excutite in testimonium supra illos”.
###### 6
<span class=vrs>6</span>Egressi autem circumibant per castella evangelizantes et curantes ubique.
###### 7
<span class=vrs>7</span>Audivit autem Herodes tetrarcha omnia, quae fiebant, et haesitabat, eo quod diceretur a quibusdam: “Ioannes surrexit a mortuis”;
###### 8
<span class=vrs>8</span>a quibusdam vero: “Elias apparuit”; ab aliis autem: “Propheta unus de antiquis surrexit”.
###### 9
<span class=vrs>9</span>Et ait Herodes: “Ioannem ego decollavi; quis autem est iste, de quo audio ego talia”. Et quaerebat videre eum.
###### 10
<span class=vrs>10</span>Et reversi apostoli narraverunt illi, quaecumque fecerunt. Et assumptis illis, secessit seorsum ad civitatem, quae vocatur Bethsaida.
###### 11
<span class=vrs>11</span>Quod cum cognovissent turbae, secutae sunt illum. Et excepit illos et loquebatur illis de regno Dei et eos, qui cura indigebant, sanabat.
###### 12
<span class=vrs>12</span>Dies autem coeperat declinare; et accedentes Duodecim dixerunt illi: “Dimitte turbam, ut euntes in castella villasque, quae circa sunt, divertant et inveniant escas, quia hic in loco deserto sumus”.
###### 13
<span class=vrs>13</span>Ait autem ad illos: “Vos date illis manducare”. At illi dixerunt: “Non sunt nobis plus quam quinque panes et duo pisces, nisi forte nos eamus et emamus in omnem hanc turbam escas”.
###### 14
<span class=vrs>14</span>Erant enim fere viri quinque milia. Ait autem ad discipulos suos: “Facite illos discumbere per convivia ad quinquagenos”.
###### 15
<span class=vrs>15</span>Et ita fecerunt et discumbere fecerunt omnes.
###### 16
<span class=vrs>16</span>Acceptis autem quinque panibus et duobus piscibus, respexit in caelum et benedixit illis et fregit et dabat discipulis suis, ut ponerent ante turbam.
###### 17
<span class=vrs>17</span>Et manducaverunt et saturati sunt omnes; et sublatum est, quod superfuit illis, fragmentorum cophini duodecim.
###### 18
<span class=vrs>18</span>Et factum est, cum solus esset orans, erant cum illo discipuli, et interrogavit illos dicens: “Quem me dicunt esse turbae”.
###### 19
<span class=vrs>19</span>At illi responderunt et dixerunt: “Ioannem Baptistam, alii autem Eliam, alii vero: Propheta unus de prioribus surrexit”.
###### 20
<span class=vrs>20</span>Dixit autem illis: “Vos autem quem me esse dicitis”. Respondens Petrus dixit: “Christum Dei”.
###### 21
<span class=vrs>21</span>At ille increpans illos praecepit, ne cui dicerent hoc,
###### 22
<span class=vrs>22</span>dicens: “Oportet Filium hominis multa pati et reprobari a senioribus et principibus sacerdotum et scribis et occidi et tertia die resurgere”.
###### 23
<span class=vrs>23</span>Dicebat autem ad omnes: “Si quis vult post me venire, abneget semetipsum et tollat crucem suam cotidie et sequatur me.
###### 24
<span class=vrs>24</span>Qui enim voluerit animam suam salvam facere, perdet illam; qui autem perdiderit animam suam propter me, hic salvam faciet illam.
###### 25
<span class=vrs>25</span>Quid enim proficit homo, si lucretur universum mundum, se autem ipsum perdat vel detrimentum sui faciat
###### 26
<span class=vrs>26</span>Nam qui me erubuerit et meos sermones, hunc Filius hominis erubescet, cum venerit in gloria sua et Patris et sanctorum angelorum.
###### 27
<span class=vrs>27</span>Dico autem vobis vere: Sunt aliqui hic stantes, qui non gustabunt mortem, donec videant regnum Dei”.
###### 28
<span class=vrs>28</span>Factum est autem post haec verba fere dies octo, et assumpsit Petrum et Ioannem et Iacobum et ascendit in montem, ut oraret.
###### 29
<span class=vrs>29</span>Et facta est, dum oraret, species vultus eius altera, et vestitus eius albus, refulgens.
###### 30
<span class=vrs>30</span>Et ecce duo viri loquebantur cum illo, et erant Moyses et Elias,
###### 31
<span class=vrs>31</span>qui visi in gloria dicebant exodum eius, quam completurus erat in Ierusalem.
###### 32
<span class=vrs>32</span>Petrus vero et qui cum illo gravati erant somno; et evigilantes viderunt gloriam eius et duos viros, qui stabant cum illo.
###### 33
<span class=vrs>33</span>Et factum est, cum discederent ab illo, ait Petrus ad Iesum: “Praeceptor, bonum est nos hic esse; et faciamus tria tabernacula: unum tibi et unum Moysi et unum Eliae”, nesciens quid diceret.
###### 34
<span class=vrs>34</span>Haec autem illo loquente, facta est nubes et obumbravit eos; et timuerunt intrantibus illis in nubem.
###### 35
<span class=vrs>35</span>Et vox facta est de nube dicens: “Hic est Filius meus electus; ipsum audite”.
###### 36
<span class=vrs>36</span>Et dum fieret vox, inventus est Iesus solus. Et ipsi tacuerunt et nemini dixerunt in illis diebus quidquam ex his, quae viderant.
###### 37
<span class=vrs>37</span>Factum est autem in sequenti die, descendentibus illis de monte, occurrit illi turba multa.
###### 38
<span class=vrs>38</span>Et ecce vir de turba exclamavit dicens: “Magister, obsecro te, respice in filium meum, quia unicus est mihi;
###### 39
<span class=vrs>39</span>et ecce spiritus apprehendit illum, et subito clamat, et dissipat eum cum spuma et vix discedit ab eo dilanians eum;
###### 40
<span class=vrs>40</span>et rogavi discipulos tuos, ut eicerent illum, et non potuerunt”.
###### 41
<span class=vrs>41</span>Respondens autem Iesus dixit: “O generatio infidelis et perversa, usquequo ero apud vos et patiar vos Adduc huc filium tuum”.
###### 42
<span class=vrs>42</span>Et cum accederet, elisit illum daemonium et dissipavit. Et increpavit Iesus spiritum immundum et sanavit puerum et reddidit illum patri eius.
###### 43
<span class=vrs>43</span>Stupebant autem omnes in magnitudine Dei. Omnibusque mirantibus in omnibus, quae faciebat, dixit ad discipulos suos:
###### 44
<span class=vrs>44</span>“Ponite vos in auribus vestris sermones istos: Filius enim hominis futurum est ut tradatur in manus hominum”.
###### 45
<span class=vrs>45</span>At illi ignorabant verbum istud, et erat velatum ante eos, ut non sentirent illud, et time bant interrogare eum de hoc verbo.
###### 46
<span class=vrs>46</span>Intravit autem cogitatio in eos, quis eorum maior esset.
###### 47
<span class=vrs>47</span>At Iesus sciens cogitationem cordis illorum, apprehendens puerum statuit eum secus se
###### 48
<span class=vrs>48</span>et ait illis: “Quicumque susceperit puerum istum in nomine meo, me recipit; et, quicumque me receperit, recipit eum, qui me misit; nam qui minor est inter omnes vos, hic maior est”.
###### 49
<span class=vrs>49</span>Respondens autem Ioannes dixit: “Praeceptor, vidimus quendam in nomine tuo eicientem daemonia et prohibuimus eum, quia non sequitur nobiscum”.
###### 50
<span class=vrs>50</span>Et ait ad illum Iesus: “Nolite prohibere; qui enim non est adversus vos, pro vobis est”.
###### 51
<span class=vrs>51</span>Factum est autem, dum complerentur dies assumptionis eius, et ipse faciem suam firmavit, ut iret Ierusalem,
###### 52
<span class=vrs>52</span>et misit nuntios ante conspectum suum. Et euntes intraverunt in castellum Samaritanorum, ut pararent illi.
###### 53
<span class=vrs>53</span>Et non receperunt eum, quia facies eius erat euntis Ierusalem.
###### 54
<span class=vrs>54</span>Cum vidissent autem discipuli Iacobus et Ioannes, dixerunt: “Domine, vis dicamus, ut ignis descendat de caelo et consumat illos”.
###### 55
<span class=vrs>55</span>Et conversus increpavit illos.
###### 56
<span class=vrs>56</span>Et ierunt in aliud castellum.
###### 57
<span class=vrs>57</span>Et euntibus illis in via, dixit quidam ad illum: “Sequar te, quocumque ieris”.
###### 58
<span class=vrs>58</span>Et ait illi Iesus: “Vulpes foveas habent, et volucres caeli nidos, Filius autem hominis non habet, ubi caput reclinet”.
###### 59
<span class=vrs>59</span>Ait autem ad alterum: “Sequere me”. Ille autem dixit: “Domine, permitte mihi primum ire et sepelire patrem meum”.
###### 60
<span class=vrs>60</span>Dixitque ei Iesus: “Sine, ut mortui sepeliant mortuos suos; tu autem vade, annuntia regnum Dei”.
###### 61
<span class=vrs>61</span>Et ait alter: “Sequar te, Domine, sed primum permitte mihi renuntiare his, qui domi sunt”.
###### 62
<span class=vrs>62</span>Ait ad illum Iesus: “Nemo mittens manum suam in aratrum et aspiciens retro, aptus est regno Dei”.
***
