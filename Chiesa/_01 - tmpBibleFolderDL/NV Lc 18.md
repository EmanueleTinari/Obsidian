
# Evangelium secundum Lucam 18
***
###### 1
<span class=vrs>1</span>Dicebat autem parabolam ad illos, quoniam oportet semper orare et non deficere,
###### 2
<span class=vrs>2</span>dicens: “Iudex quidam erat in quadam civitate, qui Deum non timebat et hominem non reverebatur.
###### 3
<span class=vrs>3</span>Vidua autem erat in civitate illa et veniebat ad eum dicens: “Vindica me de adversario meo”.
###### 4
<span class=vrs>4</span>Et nolebat per multum tempus; post haec autem dixit intra se: “Etsi Deum non timeo nec hominem revereor,
###### 5
<span class=vrs>5</span>tamen quia molesta est mihi haec vidua, vindicabo illam, ne in novissimo veniens suggillet me””.
###### 6
<span class=vrs>6</span>Ait autem Dominus: “Audite quid iudex iniquitatis dicit;
###### 7
<span class=vrs>7</span>Deus autem non faciet vindictam electorum suorum clamantium ad se die ac nocte, et patientiam habebit in illis
###### 8
<span class=vrs>8</span>Dico vobis: Cito faciet vindictam illorum. Verumtamen Filius hominis veniens, putas, inveniet fidem in terra”.
###### 9
<span class=vrs>9</span>Dixit autem et ad quosdam, qui in se confidebant tamquam iusti et aspernabantur ceteros, parabolam istam:
###### 10
<span class=vrs>10</span>“Duo homines ascenderunt in templum, ut orarent: unus pharisaeus et alter publicanus.
###### 11
<span class=vrs>11</span>Pharisaeus stans haec apud se orabat: “Deus, gratias ago tibi, quia non sum sicut ceteri hominum, raptores, iniusti, adulteri, velut etiam hic publicanus;
###### 12
<span class=vrs>12</span>ieiuno bis in sabbato, decimas do omnium, quae possideo”.
###### 13
<span class=vrs>13</span>Et publicanus a longe stans nolebat nec oculos ad caelum levare, sed percutiebat pectus suum dicens: “Deus, propitius esto mihi peccatori”.
###### 14
<span class=vrs>14</span>Dico vobis: Descendit hic iustificatus in domum suam ab illo. Quia omnis, qui se exaltat, humiliabitur; et, qui se humiliat, exaltabitur”.
###### 15
<span class=vrs>15</span>Afferebant autem ad illum et infantes, ut eos tangeret; quod cum viderent, discipuli increpabant illos.
###### 16
<span class=vrs>16</span>Iesus autem convocans illos dixit: “Sinite pueros venire ad me et nolite eos vetare; talium est enim regnum Dei.
###### 17
<span class=vrs>17</span>Amen dico vobis: Quicumque non acceperit regnum Dei sicut puer, non intrabit in illud”.
###### 18
<span class=vrs>18</span>Et interrogavit eum quidam princeps dicens: “Magister bone, quid faciens vitam aeternam possidebo”.
###### 19
<span class=vrs>19</span>Dixit autem ei Iesus: “Quid me dicis bonum Nemo bonus nisi solus Deus.
###### 20
<span class=vrs>20</span>Mandata nosti: non moechaberis, non occides, non furtum facies, non falsum testimonium dices, honora patrem tuum et matrem”.
###### 21
<span class=vrs>21</span>Qui ait: “Haec omnia custodivi a iuventute”.
###### 22
<span class=vrs>22</span>Quo audito, Iesus ait ei: “Adhuc unum tibi deest: omnia, quaecumque habes, vende et da pauperibus et habebis thesaurum in caelo: et veni, sequere me”.
###### 23
<span class=vrs>23</span>His ille auditis, contristatus est, quia dives erat valde.
###### 24
<span class=vrs>24</span>Videns autem illum Iesus tristem factum dixit: “Quam difficile, qui pecunias habent, in regnum Dei intrant.
###### 25
<span class=vrs>25</span>Facilius est enim camelum per foramen acus transire, quam divitem intrare in regnum Dei”.
###### 26
<span class=vrs>26</span>Et dixerunt, qui audiebant: “Et quis potest salvus fieri”.
###### 27
<span class=vrs>27</span>Ait autem illis: “Quae impossibilia sunt apud homi nes, possibilia sunt apud Deum”.
###### 28
<span class=vrs>28</span>Ait autem Petrus: “Ecce nos dimisimus nostra et secuti sumus te”.
###### 29
<span class=vrs>29</span>Qui dixit eis: “Amen dico vobis: Nemo est, qui reliquit domum aut uxorem aut fratres aut parentes aut filios propter regnum Dei,
###### 30
<span class=vrs>30</span>et non recipiat multo plura in hoc tempore et in saeculo venturo vitam aeternam”.
###### 31
<span class=vrs>31</span>Assumpsit autem Duodecim et ait illis: “Ecce ascendimus Ierusalem, et consummabuntur omnia, quae scripta sunt per Prophetas de Filio hominis:
###### 32
<span class=vrs>32</span>tradetur enim gentibus et illudetur et contumeliis afficietur et conspuetur;
###### 33
<span class=vrs>33</span>et, postquam flagellaverint, occident eum, et die tertia resurget”.
###### 34
<span class=vrs>34</span>Et ipsi nihil horum intellexerunt; et erat verbum istud absconditum ab eis, et non intellegebant, quae dicebantur.
###### 35
<span class=vrs>35</span>Factum est autem, cum appropinquaret Iericho, caecus quidam sedebat secus viam mendicans.
###### 36
<span class=vrs>36</span>Et cum audiret turbam praetereuntem, interrogabat quid hoc esset.
###### 37
<span class=vrs>37</span>Dixerunt autem ei: “Iesus Nazarenus transit”.
###### 38
<span class=vrs>38</span>Et clamavit dicens: “Iesu, fili David, miserere mei!”.
###### 39
<span class=vrs>39</span>Et qui praeibant, increpabant eum, ut taceret; ipse vero multo magis clamabat: “Fili David, miserere mei!”.
###### 40
<span class=vrs>40</span>Stans autem Iesus iussit illum adduci ad se. Et cum appropinquasset, interrogavit illum:
###### 41
<span class=vrs>41</span>“Quid tibi vis faciam”. At ille dixit: “Domine, ut videam”.
###### 42
<span class=vrs>42</span>Et Iesus dixit illi: “Respice! Fides tua te salvum fecit”.
###### 43
<span class=vrs>43</span>Et confestim vidit et sequebatur illum magnificans Deum. Et omnis plebs, ut vidit, dedit laudem Deo.
***
