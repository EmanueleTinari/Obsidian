
# Evangelium secundum Lucam 13
***
###### 1
<span class=vrs>1</span>Aderant autem quidam ipso in tempore nuntiantes illi de Galilaeis, quorum sanguinem Pilatus miscuit cum sacrificiis eorum.
###### 2
<span class=vrs>2</span>Et respondens dixit illis: “Putatis quod hi Galilaei prae omnibus Galilaeis peccatores fuerunt, quia talia passi sunt
###### 3
<span class=vrs>3</span>Non, dico vobis, sed, nisi paenitentiam egeritis, omnes similiter peribitis.
###### 4
<span class=vrs>4</span>Vel illi decem et octo, supra quos cecidit turris in Siloam et occidit eos, putatis quia et ipsi debitores fuerunt praeter omnes homines habitantes in Ierusalem
###### 5
<span class=vrs>5</span>Non, dico vobis, sed, si non paenitentiam egeritis, omnes similiter peribitis”.
###### 6
<span class=vrs>6</span>Dicebat autem hanc similitudinem: “Arborem fici habebat quidam plantatam in vinea sua et venit quaerens fructum in illa et non invenit.
###### 7
<span class=vrs>7</span>Dixit autem ad cultorem vineae: “Ecce anni tres sunt, ex quo venio quaerens fructum in ficulnea hac et non invenio. Succide ergo illam. Ut quid etiam terram evacuat”.
###### 8
<span class=vrs>8</span>At ille respondens dicit illi: “Domine, dimitte illam et hoc anno, usque dum fodiam circa illam et mittam stercora,
###### 9
<span class=vrs>9</span>et si quidem fecerit fructum in futurum; sin autem succides eam””.
###### 10
<span class=vrs>10</span>Erat autem docens in una synagogarum sabbatis.
###### 11
<span class=vrs>11</span>Et ecce mulier, quae habebat spiritum infirmitatis annis decem et octo et erat inclinata nec omnino poterat sursum respicere.
###### 12
<span class=vrs>12</span>Quam cum vidisset Iesus, vocavit et ait illi: “Mulier, dimissa es ab infirmitate tua”,
###### 13
<span class=vrs>13</span>et imposuit illi manus; et confestim erecta est et glorificabat Deum.
###### 14
<span class=vrs>14</span>Respondens autem archisynagogus, indignans quia sabbato curasset Iesus, dicebat turbae: “Sex dies sunt, in quibus oportet operari; in his ergo venite et curamini et non in die sabbati”.
###### 15
<span class=vrs>15</span>Respondit autem ad illum Dominus et dixit: “Hypocritae, unusquisque vestrum sabbato non solvit bovem suum aut asinum a praesepio et ducit adaquare
###### 16
<span class=vrs>16</span>Hanc autem filiam Abrahae, quam alligavit Satanas ecce decem et octo annis, non oportuit solvi a vinculo isto die sabbati”.
###### 17
<span class=vrs>17</span>Et cum haec diceret, erubescebant omnes adversarii eius, et omnis populus gaudebat in universis, quae gloriose fiebant ab eo.
###### 18
<span class=vrs>18</span>Dicebat ergo: “Cui simile est regnum Dei, et cui simile existimabo illud
###### 19
<span class=vrs>19</span>Simile est grano sinapis, quod acceptum homo misit in hortum suum, et crevit et factum est in arborem, et volucres caeli requieverunt in ramis eius”.
###### 20
<span class=vrs>20</span>Et iterum dixit: “Cui simile aestimabo regnum Dei
###### 21
<span class=vrs>21</span>Simile est fermento, quod acceptum mulier abscondit in farinae sata tria, donec fermentaretur totum”.
###### 22
<span class=vrs>22</span>Et ibat per civitates et castella docens et iter faciens in Hierosolymam.
###### 23
<span class=vrs>23</span>Ait autem illi quidam: “Domine, pauci sunt, qui salvantur”. Ipse autem dixit ad illos:
###### 24
<span class=vrs>24</span>“Contendite intrare per angustam portam, quia multi, dico vobis, quaerent intrare et non poterunt.
###### 25
<span class=vrs>25</span>Cum autem surrexerit pater familias et clauserit ostium, et incipietis foris stare et pulsare ostium dicentes: “Domine, aperi nobis”; et respondens dicet vobis: “Nescio vos unde sitis”.
###### 26
<span class=vrs>26</span>Tunc incipietis dicere: “Manducavimus coram te et bibimus, et in plateis nostris docuisti”;
###### 27
<span class=vrs>27</span>et dicet loquens vobis: “Nescio vos unde sitis; discedite a me, omnes operarii iniquitatis”.
###### 28
<span class=vrs>28</span>Ibi erit fletus et stridor dentium, cum videritis Abraham et Isaac et Iacob et omnes prophetas in regno Dei, vos autem expelli foras.
###### 29
<span class=vrs>29</span>Et venient ab oriente et occidente et aquilone et austro et accumbent in regno Dei.
###### 30
<span class=vrs>30</span>Et ecce sunt novissimi, qui erunt primi, et sunt primi, qui erunt novissimi”.
###### 31
<span class=vrs>31</span>In ipsa hora accesserunt quidam pharisaeorum dicentes illi: “Exi et vade hinc, quia Herodes vult te occidere”.
###### 32
<span class=vrs>32</span>Et ait illis: “Ite, dicite vulpi illi: “Ecce eicio daemonia et sanitates perficio hodie et cras et tertia consummor.
###### 33
<span class=vrs>33</span>Verumtamen oportet me hodie et cras et sequenti ambulare, quia non capit prophetam perire extra Ierusalem”.
###### 34
<span class=vrs>34</span>Ierusalem, Ierusalem, quae occidis prophetas et lapidas eos, qui missi sunt ad te, quotiens volui congregare filios tuos, quemadmodum avis nidum suum sub pinnis, et noluistis.
###### 35
<span class=vrs>35</span>Ecce relinquitur vobis domus vestra. Dico autem vobis: Non videbitis me, donec veniat cum dicetis: “Benedictus, qui venit in nomine Domini””.
***
