
# Evangelium secundum Lucam 14
***
###### 1
<span class=vrs>1</span>Et factum est, cum intraret in domum cuiusdam principis pharisaeorum sabbato manducare panem, et ipsi observabant eum.
###### 2
<span class=vrs>2</span>Et ecce homo quidam hydropicus erat ante illum.
###### 3
<span class=vrs>3</span>Et respondens Iesus dixit ad legis peritos et pharisaeos dicens: “Licet sabbato curare an non”.
###### 4
<span class=vrs>4</span>At illi tacuerunt. Ipse vero apprehensum sanavit eum ac dimisit.
###### 5
<span class=vrs>5</span>Et ad illos dixit: “Cuius vestrum filius aut bos in puteum cadet, et non continuo extrahet illum die sabbati”.
###### 6
<span class=vrs>6</span>Et non poterant ad haec respondere illi.
###### 7
<span class=vrs>7</span>Dicebat autem ad invitatos parabolam, intendens quomodo primos accubitus eligerent, dicens ad illos:
###### 8
<span class=vrs>8</span>“Cum invitatus fueris ab aliquo ad nuptias, non discumbas in primo loco, ne forte honoratior te sit invitatus ab eo,
###### 9
<span class=vrs>9</span>et veniens is qui te et illum vocavit, dicat tibi: “Da huic locum”; et tunc incipias cum rubore novissimum locum tenere.
###### 10
<span class=vrs>10</span>Sed cum vocatus fueris, vade, recumbe in novissimo loco, ut, cum venerit qui te invitavit, dicat tibi: “Amice, ascende superius”; tunc erit tibi gloria coram omnibus simul discumbentibus.
###### 11
<span class=vrs>11</span>Quia omnis, qui se exaltat, humiliabitur; et, qui se humiliat, exaltabitur”.
###### 12
<span class=vrs>12</span>Dicebat autem et ei, qui se invitaverat: “Cum facis prandium aut cenam, noli vocare amicos tuos neque fratres tuos neque cognatos neque vicinos divites, ne forte et ipsi te reinvitent, et fiat tibi retributio.
###### 13
<span class=vrs>13</span>Sed cum facis convivium, voca pauperes, debiles, claudos, caecos;
###### 14
<span class=vrs>14</span>et beatus eris, quia non habent retribuere tibi. Retribuetur enim tibi in resurrectione iustorum”.
###### 15
<span class=vrs>15</span>Haec cum audisset quidam de simul discumbentibus, dixit illi: “Beatus, qui manducabit panem in regno Dei”.
###### 16
<span class=vrs>16</span>At ipse dixit ei: “Homo quidam fecit cenam magnam et vocavit multos;
###### 17
<span class=vrs>17</span>et misit servum suum hora cenae dicere invitatis: “Venite, quia iam paratum est”.
###### 18
<span class=vrs>18</span>Et coeperunt simul omnes excusare. Primus dixit ei: “Villam emi et necesse habeo exire et videre illam; rogo te, habe me excusatum”.
###### 19
<span class=vrs>19</span>Et alter dixit: “Iuga boum emi quinque et eo probare illa; rogo te, habe me excusatum”.
###### 20
<span class=vrs>20</span>Et alius dixit: “Uxorem duxi et ideo non possum venire”.
###### 21
<span class=vrs>21</span>Et reversus servus nuntiavit haec domino suo. Tunc iratus pater familias dixit servo suo: “Exi cito in plateas et vicos civitatis et pauperes ac debiles et caecos et claudos introduc huc”.
###### 22
<span class=vrs>22</span>Et ait servus: “Domine, factum est, ut imperasti, et adhuc locus est”.
###### 23
<span class=vrs>23</span>Et ait dominus servo: “Exi in vias et saepes, et compelle intrare, ut impleatur domus mea.
###### 24
<span class=vrs>24</span>Dico autem vobis, quod nemo virorum illorum, qui vocati sunt, gustabit cenam meam””.
###### 25
<span class=vrs>25</span>Ibant autem turbae multae cum eo; et conversus dixit ad illos:
###### 26
<span class=vrs>26</span>“Si quis venit ad me et non odit patrem suum et matrem et uxorem et filios et fratres et sorores, adhuc et animam suam, non potest esse meus discipulus.
###### 27
<span class=vrs>27</span>Et, qui non baiulat crucem suam et venit post me, non potest esse meus discipulus.
###### 28
<span class=vrs>28</span>Quis enim ex vobis volens turrem aedificare, non prius sedens computat sumptus, si habet ad perficiendum
###### 29
<span class=vrs>29</span>Ne, posteaquam posuerit fundamentum et non potuerit perficere, omnes, qui vident, incipiant illudere ei
###### 30
<span class=vrs>30</span>dicentes: “Hic homo coepit aedificare et non potuit consummare”.
###### 31
<span class=vrs>31</span>Aut quis rex, iturus committere bellum adversus alium regem, non sedens prius cogitat, si possit cum decem milibus occurrere ei, qui cum viginti milibus venit ad se
###### 32
<span class=vrs>32</span>Alioquin, adhuc illo longe agente, legationem mittens rogat ea, quae pacis sunt.
###### 33
<span class=vrs>33</span>Sic ergo omnis ex vobis, qui non renuntiat omnibus, quae possidet, non potest meus esse discipulus.
###### 34
<span class=vrs>34</span>Bonum est sal; si autem sal quoque evanuerit, in quo condietur
###### 35
<span class=vrs>35</span>Neque in terram neque in sterquilinium utile est, sed foras proiciunt illud. Qui habet aures audiendi, audiat”.
***
