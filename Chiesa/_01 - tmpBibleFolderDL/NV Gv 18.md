
# Evangelium secundum Ioannem 18
***
###### 1
<span class=vrs>1</span>Haec cum dixisset Iesus, egressus est cum discipulis suis trans torrentem Cedron, ubi erat hortus, in quem introivit ipse et discipuli eius.
###### 2
<span class=vrs>2</span>Sciebat autem et Iudas, qui tradebat eum, locum, quia frequenter Iesus convenerat illuc cum discipulis suis.
###### 3
<span class=vrs>3</span>Iudas ergo, cum accepisset cohortem et a pontificibus et pharisaeis ministros, venit illuc cum lanternis et facibus et armis.
###### 4
<span class=vrs>4</span>Iesus itaque sciens omnia, quae ventura erant super eum, processit et dicit eis: “Quem quaeritis”.
###### 5
<span class=vrs>5</span>Responderunt ei: “Iesum Nazarenum”. Dicit eis: “Ego sum!”. Stabat autem et Iudas, qui tradebat eum, cum ipsis.
###### 6
<span class=vrs>6</span>Ut ergo dixit eis: “Ego sum!”, abierunt retrorsum et ceciderunt in terram.
###### 7
<span class=vrs>7</span>Iterum ergo eos interrogavit: “Quem quaeritis”. Illi autem dixerunt: “Iesum Nazarenum”.
###### 8
<span class=vrs>8</span>Respondit Iesus: “Dixi vobis: Ego sum! Si ergo me quaeritis, sinite hos abire”,
###### 9
<span class=vrs>9</span>ut impleretur sermo, quem dixit: “Quos dedisti mihi, non perdidi ex ipsis quemquam”.
###### 10
<span class=vrs>10</span>Simon ergo Petrus, habens gladium, eduxit eum et percussit pontificis servum et abscidit eius auriculam dextram. Erat autem nomen servo Malchus.
###### 11
<span class=vrs>11</span>Dixit ergo Iesus Petro: “Mitte gladium in vaginam; calicem, quem dedit mihi Pater, non bibam illum”.
###### 12
<span class=vrs>12</span>Cohors ergo et tribunus et ministri Iudaeorum comprehenderunt Iesum et ligaverunt eum
###### 13
<span class=vrs>13</span>et adduxerunt ad Annam primum; erat enim socer Caiphae, qui erat pontifex anni illius.
###### 14
<span class=vrs>14</span>Erat autem Caiphas, qui consilium dederat Iudaeis: “Expedit unum hominem mori pro populo”.
###### 15
<span class=vrs>15</span>Sequebatur autem Iesum Simon Petrus et alius discipulus. Discipulus autem ille erat notus pontifici et introivit cum Iesu in atrium pontificis;
###### 16
<span class=vrs>16</span>Petrus autem stabat ad ostium foris. Exivit ergo discipulus alius, qui erat notus pontifici, et dixit ostiariae et introduxit Petrum.
###### 17
<span class=vrs>17</span>Dicit ergo Petro ancilla ostiaria: “Numquid et tu ex discipulis es hominis istius”. Dicit ille: “Non sum!”.
###### 18
<span class=vrs>18</span>Stabant autem servi et ministri, qui prunas fecerant, quia frigus erat, et calefaciebant se; erat autem cum eis et Petrus stans et calefaciens se.
###### 19
<span class=vrs>19</span>Pontifex ergo interrogavit Iesum de discipulis suis et de doctrina eius.
###### 20
<span class=vrs>20</span>Respondit ei Iesus: “Ego palam locutus sum mundo; ego semper docui in synagoga et in templo, quo omnes Iudaei conveniunt, et in occulto locutus sum nihil.
###### 21
<span class=vrs>21</span>Quid me interrogas Interroga eos, qui audierunt quid locutus sum ipsis; ecce hi sciunt, quae dixerim ego”.
###### 22
<span class=vrs>22</span>Haec autem cum dixisset, unus assistens ministrorum dedit alapam Iesu dicens: “Sic respondes pontifici”.
###### 23
<span class=vrs>23</span>Respondit ei Iesus: “Si male locutus sum, testimonium perhibe de malo; si autem bene, quid me caedis”.
###### 24
<span class=vrs>24</span>Misit ergo eum Annas ligatum ad Caipham pontificem.
###### 25
<span class=vrs>25</span>Erat autem Simon Petrus stans et calefaciens se. Dixerunt ergo ei: “Numquid et tu ex discipulis eius es”. Negavit ille et dixit: “Non sum!”.
###### 26
<span class=vrs>26</span>Dicit unus ex servis pontificis, cognatus eius, cuius abscidit Petrus auriculam: “Nonne ego te vidi in horto cum illo”.
###### 27
<span class=vrs>27</span>Iterum ergo negavit Petrus; et statim gallus cantavit.
###### 28
<span class=vrs>28</span>Adducunt ergo Iesum a Caipha in praetorium. Erat autem mane. Et ipsi non introierunt in praetorium, ut non contaminarentur, sed manducarent Pascha.
###### 29
<span class=vrs>29</span>Exivit ergo Pilatus ad eos foras et dicit: “Quam accusationem affertis adversus hominem hunc”.
###### 30
<span class=vrs>30</span>Responderunt et dixerunt ei: “Si non esset hic malefactor, non tibi tradidissemus eum”.
###### 31
<span class=vrs>31</span>Dixit ergo eis Pilatus: “Accipite eum vos et secundum legem vestram iudicate eum!”. Dixerunt ei Iudaei: “Nobis non licet interficere quemquam”,
###### 32
<span class=vrs>32</span>ut sermo Iesu impleretur, quem dixit, significans qua esset morte moriturus.
###### 33
<span class=vrs>33</span>Introivit ergo iterum in praetorium Pilatus et vocavit Iesum et dixit ei: “Tu es rex Iudaeorum”.
###### 34
<span class=vrs>34</span>Respondit Iesus: “A temetipso tu hoc dicis, an alii tibi dixerunt de me”.
###### 35
<span class=vrs>35</span>Respondit Pilatus: “Numquid ego Iudaeus sum Gens tua et pontifices tradiderunt te mihi; quid fecisti”.
###### 36
<span class=vrs>36</span>Respondit Iesus: “Regnum meum non est de mundo hoc; si ex hoc mundo esset regnum meum, ministri mei decertarent, ut non traderer Iudaeis; nunc autem meum regnum non est hinc”.
###### 37
<span class=vrs>37</span>Dixit itaque ei Pilatus: “Ergo rex es tu”. Respondit Iesus: “Tu dicis quia rex sum. Ego in hoc natus sum et ad hoc veni in mundum, ut testimonium perhibeam veritati; omnis, qui est ex veritate, audit meam vocem”.
###### 38
<span class=vrs>38</span>Dicit ei Pilatus: “Quid est veritas”. Et cum hoc dixisset, iterum exivit ad Iudaeos et dicit eis: “Ego nullam invenio in eo causam.
###### 39
<span class=vrs>39</span>Est autem consuetudo vobis, ut unum dimittam vobis in Pascha; vultis ergo dimittam vobis regem Iudaeorum”.
###### 40
<span class=vrs>40</span>Clamaverunt ergo rursum dicentes: “Non hunc sed Barabbam!”. Erat autem Barabbas latro.
***
