
# Evangelium secundum Ioannem 10
***
###### 1
<span class=vrs>1</span>“Amen, amen dico vobis: Qui non intrat per ostium in ovile ovium, sed ascendit aliunde, ille fur est et latro;
###### 2
<span class=vrs>2</span>qui autem intrat per ostium, pastor est ovium.
###### 3
<span class=vrs>3</span>Huic ostiarius aperit, et oves vocem eius audiunt, et proprias oves vocat nominatim et educit eas.
###### 4
<span class=vrs>4</span>Cum proprias omnes emiserit, ante eas vadit, et oves illum sequuntur, quia sciunt vocem eius;
###### 5
<span class=vrs>5</span>alienum autem non sequentur, sed fugient ab eo, quia non noverunt vocem alienorum”.
###### 6
<span class=vrs>6</span>Hoc proverbium dixit eis Iesus; illi autem non cognoverunt quid esset, quod loquebatur eis.
###### 7
<span class=vrs>7</span>Dixit ergo iterum Iesus: “Amen, amen dico vobis: Ego sum ostium ovium.
###### 8
<span class=vrs>8</span>Omnes, quotquot venerunt ante me, fures sunt et latrones, sed non audierunt eos oves.
###### 9
<span class=vrs>9</span>Ego sum ostium; per me, si quis introierit, salvabitur et ingredietur et egredietur et pascua inveniet.
###### 10
<span class=vrs>10</span>Fur non venit, nisi ut furetur et mactet et perdat; ego veni, ut vitam habeant et abundantius habeant.
###### 11
<span class=vrs>11</span>Ego sum pastor bonus; bonus pastor animam suam ponit pro ovibus;
###### 12
<span class=vrs>12</span>mercennarius et, qui non est pastor, cuius non sunt oves propriae, videt lupum venientem et dimittit oves et fugit — et lupus rapit eas et dispergit —
###### 13
<span class=vrs>13</span>quia mercennarius est et non pertinet ad eum de ovibus.
###### 14
<span class=vrs>14</span>Ego sum pastor bonus et cognosco meas, et cognoscunt me meae,
###### 15
<span class=vrs>15</span>sicut cognoscit me Pater, et ego cognosco Patrem; et animam meam pono pro ovibus.
###### 16
<span class=vrs>16</span>Et alias oves habeo, quae non sunt ex hoc ovili, et illas oportet me adducere, et vocem meam audient et fient unus grex, unus pastor.
###### 17
<span class=vrs>17</span>Propterea me Pater diligit, quia ego pono animam meam, ut iterum sumam eam.
###### 18
<span class=vrs>18</span>Nemo tollit eam a me, sed ego pono eam a meipso. Potestatem habeo ponendi eam et potestatem habeo iterum sumendi eam. Hoc mandatum accepi a Patre meo”.
###### 19
<span class=vrs>19</span>Dissensio iterum facta est inter Iudaeos propter sermones hos.
###### 20
<span class=vrs>20</span>Dicebant autem multi ex ipsis: “Daemonium habet et insanit! Quid eum auditis”.
###### 21
<span class=vrs>21</span>Alii dicebant: “Haec verba non sunt daemonium habentis! Numquid daemonium potest caecorum oculos aperire”.
###### 22
<span class=vrs>22</span>Facta sunt tunc Encaenia in Hierosolymis. Hiems erat;
###### 23
<span class=vrs>23</span>et ambulabat Iesus in templo in porticu Salomonis.
###### 24
<span class=vrs>24</span>Circumdederunt ergo eum Iudaei et dicebant ei: “Quousque animam nostram tollis Si tu es Christus, dic nobis palam!”.
###### 25
<span class=vrs>25</span>Respondit eis Iesus: “Dixi vobis, et non creditis; opera, quae ego facio in nomine Patris mei, haec testimonium perhibent de me.
###### 26
<span class=vrs>26</span>Sed vos non creditis, quia non estis ex ovibus meis.
###### 27
<span class=vrs>27</span>Oves meae vocem meam audiunt, et ego cognosco eas, et sequuntur me;
###### 28
<span class=vrs>28</span>et ego vitam aeternam do eis, et non peribunt in aeternum, et non rapiet eas quisquam de manu mea.
###### 29
<span class=vrs>29</span>Pater meus quod dedit mihi, maius omnibus est, et nemo potest rapere de manu Patris.
###### 30
<span class=vrs>30</span>Ego et Pater unum sumus”.
###### 31
<span class=vrs>31</span>Sustulerunt iterum lapides Iudaei, ut lapidarent eum.
###### 32
<span class=vrs>32</span>Respondit eis Iesus: “Multa opera bona ostendi vobis ex Patre; propter quod eorum opus me lapidatis”.
###### 33
<span class=vrs>33</span>Responderunt ei Iudaei: “De bono opere non lapidamus te sed de blasphemia, et quia tu, homo cum sis, facis teipsum Deum”.
###### 34
<span class=vrs>34</span>Respondit eis Iesus: “Nonne scriptum est in lege vestra: “Ego dixi: Dii estis”.
###### 35
<span class=vrs>35</span>Si illos dixit deos, ad quos sermo Dei factus est, et non potest solvi Scriptura,
###### 36
<span class=vrs>36</span>quem Pater sanctificavit et misit in mundum, vos dicitis: “Blasphemas!”, quia dixi: Filius Dei sum
###### 37
<span class=vrs>37</span>Si non facio opera Patris mei, nolite credere mihi;
###### 38
<span class=vrs>38</span>si autem facio, et si mihi non vultis credere, operibus credite, ut cognoscatis et sciatis quia in me est Pater, et ego in Patre”.
###### 39
<span class=vrs>39</span>Quaerebant ergo iterum eum prehendere; et exivit de manibus eorum.
###### 40
<span class=vrs>40</span>Et abiit iterum trans Iordanem in eum locum, ubi erat Ioannes baptizans primum, et mansit illic.
###### 41
<span class=vrs>41</span>Et multi venerunt ad eum et dicebant: “Ioannes quidem signum fecit nullum; omnia autem, quaecumque dixit Ioannes de hoc, vera erant”.
###### 42
<span class=vrs>42</span>Et multi crediderunt in eum illic.
***
