
# Evangelium secundum Ioannem 13
***
###### 1
<span class=vrs>1</span>Ante diem autem festum Paschae, sciens Iesus quia venit eius hora, ut transeat ex hoc mundo ad Patrem, cum dilexisset suos, qui erant in mundo, in finem dilexit eos.
###### 2
<span class=vrs>2</span>Et in cena, cum Diabolus iam misisset in corde, ut traderet eum Iudas Simonis Iscariotis,
###### 3
<span class=vrs>3</span>sciens quia omnia dedit ei Pater in manus, et quia a Deo exivit et ad Deum vadit,
###### 4
<span class=vrs>4</span>surgit a cena et ponit vestimenta sua et, cum accepisset linteum, praecinxit se.
###### 5
<span class=vrs>5</span>Deinde mittit aquam in pelvem et coepit lavare pedes discipulorum et extergere linteo, quo erat praecinctus.
###### 6
<span class=vrs>6</span>Venit ergo ad Simonem Petrum. Dicit ei: “Domine, tu mihi lavas pedes”.
###### 7
<span class=vrs>7</span>Respondit Iesus et dixit ei: “Quod ego facio, tu nescis modo, scies autem postea”.
###### 8
<span class=vrs>8</span>Dicit ei Petrus: “Non lavabis mihi pedes in aeternum!”. Respondit Iesus ei: “Si non lavero te, non habes partem mecum”.
###### 9
<span class=vrs>9</span>Dicit ei Simon Petrus: “Domine, non tantum pedes meos sed et manus et caput!”.
###### 10
<span class=vrs>10</span>Dicit ei Iesus: “Qui lotus est, non indiget nisi ut pedes lavet, sed est mundus totus; et vos mundi estis sed non omnes”.
###### 11
<span class=vrs>11</span>Sciebat enim quisnam esset, qui traderet eum; propterea dixit: “Non estis mundi omnes”.
###### 12
<span class=vrs>12</span>Postquam ergo lavit pedes eorum et accepit vestimenta sua, cum recubuisset iterum, dixit eis: “Scitis quid fecerim vobis
###### 13
<span class=vrs>13</span>Vos vocatis me: “Magister” et: “Domine”, et bene dicitis; sum etenim.
###### 14
<span class=vrs>14</span>Si ergo ego lavi vestros pedes, Dominus et Magister, et vos debetis alter alterius lavare pedes.
###### 15
<span class=vrs>15</span>Exemplum enim dedi vobis, ut, quemadmodum ego feci vobis, et vos faciatis.
###### 16
<span class=vrs>16</span>Amen, amen dico vobis: Non est servus maior domino suo, neque apostolus maior eo, qui misit illum.
###### 17
<span class=vrs>17</span>Si haec scitis, beati estis, si facitis ea.
###### 18
<span class=vrs>18</span>Non de omnibus vobis dico, ego scio, quos elegerim, sed ut impleatur Scriptura: “Qui manducat meum panem, levavit contra me calcaneum suum”.
###### 19
<span class=vrs>19</span>Amodo dico vobis priusquam fiat, ut credatis, cum factum fuerit, quia ego sum.
###### 20
<span class=vrs>20</span>Amen, amen dico vobis: Qui accipit, si quem misero, me accipit; qui autem me accipit, accipit eum, qui me misit”.
###### 21
<span class=vrs>21</span>Cum haec dixisset Iesus, turbatus est spiritu et protestatus est et dixit: “Amen, amen dico vobis: Unus ex vobis tradet me”.
###### 22
<span class=vrs>22</span>Aspiciebant ad invicem discipuli, haesitantes de quo diceret.
###### 23
<span class=vrs>23</span>Erat recumbens unus ex discipulis eius in sinu Iesu, quem diligebat Iesus.
###### 24
<span class=vrs>24</span>Innuit ergo huic Simon Petrus, ut interrogaret: “Quis est, de quo dicit”.
###### 25
<span class=vrs>25</span>Cum ergo recumberet ille ita supra pectus Iesu, dicit ei: “Domine, quis est”.
###### 26
<span class=vrs>26</span>Respondet Iesus: “Ille est, cui ego intinctam buccellam porrexero”. Cum ergo intinxisset buccellam, dat Iudae Simonis Iscariotis.
###### 27
<span class=vrs>27</span>Et post buccellam tunc introivit in illum Satanas. Dicit ergo ei Iesus: “Quod facis, fac citius”.
###### 28
<span class=vrs>28</span>Hoc autem nemo scivit discumbentium ad quid dixerit ei;
###### 29
<span class=vrs>29</span>quidam enim putabant quia loculos habebat Iudas, quia dicit ei Iesus: “Eme ea, quae opus sunt nobis ad diem festum”, aut egenis ut aliquid daret.
###### 30
<span class=vrs>30</span>Cum ergo accepisset ille buccellam, exivit continuo; erat autem nox.
###### 31
<span class=vrs>31</span>Cum ergo exisset, dicit Iesus: “Nunc clarificatus est Filius hominis, et Deus clarificatus est in eo;
###### 32
<span class=vrs>32</span>si Deus clarificatus est in eo, et Deus clarificabit eum in semetipso et continuo clarificabit eum.
###### 33
<span class=vrs>33</span>Filioli, adhuc modicum vobiscum sum; quaeretis me, et sicut dixi Iudaeis: Quo ego vado, vos non potestis venire, et vobis dico modo.
###### 34
<span class=vrs>34</span>Mandatum novum do vobis, ut diligatis invicem; sicut dilexi vos, ut et vos diligatis invicem.
###### 35
<span class=vrs>35</span>In hoc cognoscent omnes quia mei discipuli estis: si dilectionem habueritis ad invicem”.
###### 36
<span class=vrs>36</span>Dicit ei Simon Petrus: “Domine, quo vadis”. Respondit Iesus: “Quo vado, non potes me modo sequi, sequeris autem postea”.
###### 37
<span class=vrs>37</span>Dicit ei Petrus: “Domine, quare non possum te sequi modo Animam meam pro te ponam”.
###### 38
<span class=vrs>38</span>Respondet Iesus: “Animam tuam pro me pones Amen, amen dico tibi: Non cantabit gallus, donec me ter neges.
***
