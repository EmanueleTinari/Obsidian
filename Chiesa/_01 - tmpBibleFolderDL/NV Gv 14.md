
# Evangelium secundum Ioannem 14
***
###### 1
<span class=vrs>1</span>Non turbetur cor vestrum. Creditis in Deum et in me credite.
###### 2
<span class=vrs>2</span>In domo Patris mei mansiones multae sunt; si quo minus, dixissem vobis, quia vado parare vobis locum
###### 3
<span class=vrs>3</span>Et si abiero et praeparavero vobis locum, iterum venio et accipiam vos ad meipsum, ut, ubi sum ego, et vos sitis.
###### 4
<span class=vrs>4</span>Et quo ego vado, scitis viam”.
###### 5
<span class=vrs>5</span>Dicit ei Thomas: “Domine, nescimus quo vadis; quomodo possumus viam scire”.
###### 6
<span class=vrs>6</span>Dicit ei Iesus: “Ego sum via et veritas et vita; nemo venit ad Patrem nisi per me.
###### 7
<span class=vrs>7</span>Si cognovistis me, et Patrem meum utique cognoscetis; et amodo cognoscitis eum et vidistis eum”.
###### 8
<span class=vrs>8</span>Dicit ei Philippus: “Domine, ostende nobis Patrem, et sufficit nobis”.
###### 9
<span class=vrs>9</span>Dicit ei Iesus: “Tanto tempore vobiscum sum, et non cognovisti me, Philippe Qui vidit me, vidit Patrem. Quomodo tu dicis: “Ostende nobis Patrem”
###### 10
<span class=vrs>10</span>Non credis quia ego in Patre, et Pater in me est Verba, quae ego loquor vobis, a meipso non loquor; Pater autem in me manens facit opera sua.
###### 11
<span class=vrs>11</span>Credite mihi quia ego in Patre, et Pater in me est; alioquin propter opera ipsa credite.
###### 12
<span class=vrs>12</span>Amen, amen dico vobis: Qui credit in me, opera, quae ego facio, et ipse faciet et maiora horum faciet, quia ego ad Patrem vado.
###### 13
<span class=vrs>13</span>Et quodcumque petieritis in nomine meo, hoc faciam, ut glorificetur Pater in Filio;
###### 14
<span class=vrs>14</span>si quid petieritis me in nomine meo, ego faciam.
###### 15
<span class=vrs>15</span>Si diligitis me, mandata mea servabitis;
###### 16
<span class=vrs>16</span>et ego rogabo Patrem, et alium Paraclitum dabit vobis, ut maneat vobiscum in aeternum,
###### 17
<span class=vrs>17</span>Spiritum veritatis, quem mundus non potest accipere, quia non videt eum nec cognoscit. Vos cognoscitis eum, quia apud vos manet; et in vobis erit.
###### 18
<span class=vrs>18</span>Non relinquam vos orphanos; venio ad vos.
###### 19
<span class=vrs>19</span>Adhuc modicum, et mundus me iam non videt; vos autem videtis me, quia ego vivo et vos vivetis.
###### 20
<span class=vrs>20</span>In illo die vos cognoscetis quia ego sum in Patre meo, et vos in me, et ego in vobis.
###### 21
<span class=vrs>21</span>Qui habet mandata mea et servat ea, ille est, qui diligit me; qui autem diligit me, diligetur a Patre meo, et ego diligam eum et manifestabo ei meipsum”.
###### 22
<span class=vrs>22</span>Dicit ei Iudas, non ille Iscariotes: “Domine, et quid factum est, quia nobis manifestaturus es teipsum et non mundo”.
###### 23
<span class=vrs>23</span>Respondit Iesus et dixit ei: “Si quis diligit me, sermonem meum servabit, et Pater meus diliget eum, et ad eum veniemus et mansionem apud eum faciemus;
###### 24
<span class=vrs>24</span>qui non diligit me, sermones meos non servat. Et sermo, quem auditis, non est meus, sed eius qui misit me, Patris.
###### 25
<span class=vrs>25</span>Haec locutus sum vobis apud vos manens.
###### 26
<span class=vrs>26</span>Paraclitus autem, Spiritus Sanctus, quem mittet Pater in nomine meo, ille vos docebit omnia et suggeret vobis omnia, quae dixi vobis.
###### 27
<span class=vrs>27</span>Pacem relinquo vobis, pacem meam do vobis; non quomodo mundus dat, ego do vobis. Non turbetur cor vestrum neque formidet.
###### 28
<span class=vrs>28</span>Audistis quia ego dixi vobis: Vado et venio ad vos. Si diligeretis me, gauderetis quia vado ad Patrem, quia Pater maior me est.
###### 29
<span class=vrs>29</span>Et nunc dixi vobis, priusquam fiat, ut, cum factum fuerit, credatis.
###### 30
<span class=vrs>30</span>Iam non multa loquar vobiscum, venit enim princeps mundi et in me non habet quidquam;
###### 31
<span class=vrs>31</span>sed, ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.
***
