
# Evangelium secundum Lucam 6
***
###### 1
<span class=vrs>1</span>Factum est autem in sabbato, cum transiret per sata, et velle bant discipuli eius spicas et manducabant confricantes manibus.
###### 2
<span class=vrs>2</span>Quidam autem pharisaeorum dixerunt: “Quid facitis, quod non licet in sabbatis”.
###### 3
<span class=vrs>3</span>Et respondens Iesus ad eos dixit: “Nec hoc legistis, quod fecit David, cum esurisset ipse et qui cum eo erant
###### 4
<span class=vrs>4</span>Quomodo intravit in domum Dei et panes propositionis sumpsit et manducavit et dedit his, qui cum ipso erant, quos non licet manducare nisi tantum sacerdotibus”.
###### 5
<span class=vrs>5</span>Et dicebat illis: “Dominus est sabbati Filius hominis”.
###### 6
<span class=vrs>6</span>Factum est autem in alio sabbato, ut intraret in synagogam et doceret; et erat ibi homo, et manus eius dextra erat arida.
###### 7
<span class=vrs>7</span>Observabant autem illum scribae et pharisaei, si sabbato curaret, ut invenirent accusare illum.
###### 8
<span class=vrs>8</span>Ipse vero sciebat cogitationes eorum et ait homini, qui habebat manum aridam: “Surge et sta in medium”. Et surgens stetit.
###### 9
<span class=vrs>9</span>Ait autem ad illos Iesus: “Interrogo vos, si licet sabbato bene facere an male; animam salvam facere an perdere”.
###### 10
<span class=vrs>10</span>Et circumspectis omnibus illis, dixit illi: “Extende manum tuam”. Et fecit; et restituta est manus eius.
###### 11
<span class=vrs>11</span>Ipsi autem repleti sunt insipientia et colloquebantur ad invicem quidnam facerent Iesu.
###### 12
<span class=vrs>12</span>Factum est autem in illis diebus, exiit in montem orare et erat pernoctans in oratione Dei.
###### 13
<span class=vrs>13</span>Et cum dies factus esset, vocavit discipulos suos et elegit Duodecim ex ipsis, quos et apostolos nominavit:
###### 14
<span class=vrs>14</span>Simonem, quem et cognominavit Petrum, et Andream fratrem eius et Iacobum et Ioannem et Philippum et Bartholomaeum
###### 15
<span class=vrs>15</span>et Matthaeum et Thomam et Iacobum Alphaei et Simonem, qui vocatur Zelotes,
###### 16
<span class=vrs>16</span>et Iudam Iacobi et Iudam Iscarioth, qui fuit proditor.
###### 17
<span class=vrs>17</span>Et descendens cum illis stetit in loco campestri, et turba multa discipulorum eius, et multitudo copiosa plebis ab omni Iudaea et Ierusalem et maritima Tyri et Sidonis,
###### 18
<span class=vrs>18</span>qui venerunt, ut audirent eum et sanarentur a languoribus suis; et, qui vexabantur a spiritibus immundis, curabantur.
###### 19
<span class=vrs>19</span>Et omnis turba quaerebant eum tangere, quia virtus de illo exibat et sanabat omnes.
###### 20
<span class=vrs>20</span>Et ipse, elevatis oculis suis in discipulos suos, dicebat: “Beati pauperes, quia vestrum est regnum Dei.
###### 21
<span class=vrs>21</span>Beati, qui nunc esuritis, quia saturabimini. Beati, qui nunc fletis, quia ridebitis.
###### 22
<span class=vrs>22</span>Beati eritis, cum vos oderint homines et cum separaverint vos et exprobraverint et eiecerint nomen vestrum tamquam malum propter Filium hominis.
###### 23
<span class=vrs>23</span>Gaudete in illa die et exsultate, ecce enim merces vestra multa in caelo; secundum haec enim faciebant prophetis patres eorum.
###### 24
<span class=vrs>24</span>Verumtamen vae vobis divitibus, quia habetis consolationem vestram!
###### 25
<span class=vrs>25</span>Vae vobis, qui saturati estis nunc, quia esurietis! Vae vobis, qui ridetis nunc, quia lugebitis et flebitis!
###### 26
<span class=vrs>26</span>Vae, cum bene vobis dixerint omnes homines! Secundum haec enim faciebant pseudoprophetis patres eorum.
###### 27
<span class=vrs>27</span>Sed vobis dico, qui auditis: Diligite inimicos vestros, bene facite his, qui vos oderunt;
###### 28
<span class=vrs>28</span>benedicite male dicentibus vobis, orate pro calumniantibus vos.
###### 29
<span class=vrs>29</span>Ei, qui te percutit in maxillam, praebe et alteram; et ab eo, qui aufert tibi vestimentum, etiam tunicam noli prohibere.
###### 30
<span class=vrs>30</span>Omni petenti te tribue; et ab eo, qui aufert, quae tua sunt, ne repetas.
###### 31
<span class=vrs>31</span>Et prout vultis, ut faciant vobis homines, facite illis similiter.
###### 32
<span class=vrs>32</span>Et si diligitis eos, qui vos diligunt, quae vobis est gratia Nam et peccatores diligentes se diligunt.
###### 33
<span class=vrs>33</span>Et si bene feceritis his, qui vobis bene faciunt, quae vobis est gratia Si quidem et peccatores idem faciunt.
###### 34
<span class=vrs>34</span>Et si mutuum dederitis his, a quibus speratis recipere, quae vobis gratia est Nam et peccatores peccatoribus fenerantur, ut recipiant aequalia.
###### 35
<span class=vrs>35</span>Verumtamen diligite inimicos vestros et bene facite et mutuum date nihil desperantes; et erit merces vestra multa, et eritis filii Altissimi, quia ipse benignus est super ingratos et malos.
###### 36
<span class=vrs>36</span>Estote misericordes, sicut et Pater vester misericors est.
###### 37
<span class=vrs>37</span>Et nolite iudicare et non iudicabimini; et nolite condemnare et non condemnabimini. Dimittite et dimittemini;
###### 38
<span class=vrs>38</span>date, et dabitur vobis: mensuram bonam, confertam, coagitatam, supereffluentem dabunt in sinum vestrum; eadem quippe mensura, qua mensi fueritis, remetietur vobis”.
###### 39
<span class=vrs>39</span>Dixit autem illis et similitudinem: “Numquid potest caecus caecum ducere Nonne ambo in foveam cadent
###### 40
<span class=vrs>40</span>Non est discipulus super magistrum; perfectus autem omnis erit sicut magister eius.
###### 41
<span class=vrs>41</span>Quid autem vides festucam in oculo fratris tui, trabem autem, quae in oculo tuo est, non consideras
###### 42
<span class=vrs>42</span>Quomodo potes dicere fratri tuo: “Frater, sine eiciam festucam, quae est in oculo tuo”, ipse in oculo tuo trabem non videns Hypocrita, eice primum trabem de oculo tuo et tunc perspicies, ut educas festucam, quae est in oculo fratris tui.
###### 43
<span class=vrs>43</span>Non est enim arbor bona faciens fructum malum, neque iterum arbor mala faciens fructum bonum.
###### 44
<span class=vrs>44</span>Unaquaeque enim arbor de fructu suo cognoscitur; neque enim de spinis colligunt ficus, neque de rubo vindemiant uvam.
###### 45
<span class=vrs>45</span>Bonus homo de bono thesauro cordis profert bonum, et malus homo de malo profert malum: ex abundantia enim cordis os eius loquitur.
###### 46
<span class=vrs>46</span>Quid autem vocatis me: “Domine, Domine”, et non facitis, quae dico
###### 47
<span class=vrs>47</span>Omnis, qui venit ad me et audit sermones meos et facit eos, ostendam vobis cui similis sit:
###### 48
<span class=vrs>48</span>similis est homini aedificanti domum, qui fodit in altum et posuit fundamentum supra petram; inundatione autem facta, illisum est flumen domui illi et non potuit eam movere; bene enim aedificata erat.
###### 49
<span class=vrs>49</span>Qui autem audivit et non fecit, similis est homini aedificanti domum suam supra terram sine fundamento; in quam illisus est fluvius, et continuo cecidit, et facta est ruina domus illius magna”.
***
