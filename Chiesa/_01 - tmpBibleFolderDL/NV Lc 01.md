
# Evangelium secundum Lucam 1
***
###### 1
<span class=vrs>1</span>Quoniam quidem multi conati sunt ordinare narrationem, quae in nobis completae sunt, rerum,
###### 2
<span class=vrs>2</span>sicut tradiderunt nobis, qui ab initio ipsi viderunt et ministri fuerunt verbi,
###### 3
<span class=vrs>3</span>visum est et mihi, adsecuto a principio omnia, diligenter ex ordine tibi scribere, optime Theophile,
###### 4
<span class=vrs>4</span>ut cognoscas eorum verborum, de quibus eruditus es, firmitatem.
###### 5
<span class=vrs>5</span>Fuit in diebus Herodis regis Iudaeae sacerdos quidam nomine Zacharias de vice Abiae, et uxor illi de filiabus Aaron, et nomen eius Elisabeth.
###### 6
<span class=vrs>6</span>Erant autem iusti ambo ante Deum, incedentes in omnibus mandatis et iustificationibus Domini, irreprehensibiles.
###### 7
<span class=vrs>7</span>Et non erat illis filius, eo quod esset Elisabeth sterilis, et ambo processissent in diebus suis.
###### 8
<span class=vrs>8</span>Factum est autem, cum sacerdotio fungeretur in ordine vicis suae ante Deum,
###### 9
<span class=vrs>9</span>secundum consuetudinem sacerdotii sorte exiit, ut incensum poneret ingressus in templum Domini;
###### 10
<span class=vrs>10</span>et omnis multitudo erat populi orans foris hora incensi.
###### 11
<span class=vrs>11</span>Apparuit autem illi angelus Domini stans a dextris altaris incensi;
###### 12
<span class=vrs>12</span>et Zacharias turbatus est videns, et timor irruit super eum.
###### 13
<span class=vrs>13</span>Ait autem ad illum angelus: “Ne timeas, Zacharia, quoniam exaudita est deprecatio tua, et uxor tua Elisabeth pariet tibi filium, et vocabis nomen eius Ioannem.
###### 14
<span class=vrs>14</span>Et erit gaudium tibi et exsultatio, et multi in nativitate eius gaudebunt:
###### 15
<span class=vrs>15</span>erit enim magnus coram Domino et vinum et siceram non bibet et Spiritu Sancto replebitur adhuc ex utero matris suae
###### 16
<span class=vrs>16</span>et multos filiorum Israel convertet ad Dominum Deum ipsorum.
###### 17
<span class=vrs>17</span>Et ipse praecedet ante illum in spiritu et virtute Eliae, ut convertat corda patrum in filios et incredibiles ad prudentiam iustorum, parare Domino plebem perfectam”.
###### 18
<span class=vrs>18</span>Et dixit Zacharias ad angelum: “Unde hoc sciam Ego enim sum senex, et uxor mea processit in diebus suis”.
###### 19
<span class=vrs>19</span>Et respondens angelus dixit ei: “Ego sum Gabriel, qui adsto ante Deum, et missus sum loqui ad te et haec tibi evangelizare.
###### 20
<span class=vrs>20</span>Et ecce: eris tacens et non poteris loqui usque in diem, quo haec fiant, pro eo quod non credidisti verbis meis, quae implebuntur in tempore suo”.
###### 21
<span class=vrs>21</span>Et erat plebs exspectans Zachariam, et mirabantur quod tardaret ipse in templo.
###### 22
<span class=vrs>22</span>Egressus autem non poterat loqui ad illos, et cognoverunt quod visionem vidisset in templo; et ipse erat innuens illis et permansit mutus.
###### 23
<span class=vrs>23</span>Et factum est, ut impleti sunt dies officii eius, abiit in domum suam.
###### 24
<span class=vrs>24</span>Post hos autem dies concepit Elisabeth uxor eius et occultabat se mensibus quinque dicens:
###### 25
<span class=vrs>25</span>“Sic mihi fecit Dominus in diebus, quibus respexit auferre opprobrium meum inter homines”.
###### 26
<span class=vrs>26</span>In mense autem sexto missus est angelus Gabriel a Deo in civitatem Galilaeae, cui nomen Nazareth,
###### 27
<span class=vrs>27</span>ad virginem desponsatam viro, cui nomen erat Ioseph de domo David, et nomen virginis Maria.
###### 28
<span class=vrs>28</span>Et ingressus ad eam dixit: “Ave, gratia plena, Dominus tecum”.
###### 29
<span class=vrs>29</span>Ipsa autem turbata est in sermone eius et cogitabat qualis esset ista salutatio.
###### 30
<span class=vrs>30</span>Et ait angelus ei: “Ne timeas, Maria; invenisti enim gratiam apud Deum.
###### 31
<span class=vrs>31</span>Et ecce concipies in utero et paries filium et vocabis nomen eius Iesum.
###### 32
<span class=vrs>32</span>Hic erit magnus et Filius Altissimi vocabitur, et dabit illi Dominus Deus sedem David patris eius,
###### 33
<span class=vrs>33</span>et regnabit super domum Iacob in aeternum, et regni eius non erit finis”.
###### 34
<span class=vrs>34</span>Dixit autem Maria ad angelum: “Quomodo fiet istud, quoniam virum non cognosco”.
###### 35
<span class=vrs>35</span>Et respondens angelus dixit ei: “Spiritus Sanctus superveniet in te, et virtus Altissimi obumbrabit tibi: ideoque et quod nascetur sanctum, vocabitur Filius Dei.
###### 36
<span class=vrs>36</span>Et ecce Elisabeth cognata tua et ipsa concepit filium in senecta sua, et hic mensis est sextus illi, quae vocatur sterilis,
###### 37
<span class=vrs>37</span>quia non erit impossibile apud Deum omne verbum”.
###### 38
<span class=vrs>38</span>Dixit autem Maria: “Ecce ancilla Domini; fiat mihi secundum verbum tuum”. Et discessit ab illa angelus.
###### 39
<span class=vrs>39</span>Exsurgens autem Maria in diebus illis abiit in montana cum festinatione in civitatem Iudae
###### 40
<span class=vrs>40</span>et intravit in domum Zachariae et salutavit Elisabeth.
###### 41
<span class=vrs>41</span>Et factum est, ut audivit salutationem Mariae Elisabeth, exsultavit infans in utero eius, et repleta est Spiritu Sancto Elisabeth
###### 42
<span class=vrs>42</span>et exclamavit voce magna et dixit: “Benedicta tu inter mulieres, et benedictus fructus ventris tui.
###### 43
<span class=vrs>43</span>Et unde hoc mihi, ut veniat mater Domini mei ad me
###### 44
<span class=vrs>44</span>Ecce enim ut facta est vox salutationis tuae in auribus meis, exsultavit in gaudio infans in utero meo.
###### 45
<span class=vrs>45</span>Et beata, quae credidit, quoniam perficientur ea, quae dicta sunt ei a Domino”.
###### 46
<span class=vrs>46</span>Et ait Maria: “Magnificat anima mea Dominum,
###### 47
<span class=vrs>47</span>et exsultavit spiritus meus in Deo salvatore meo,
###### 48
<span class=vrs>48</span>quia respexit humilitatem ancillae suae. Ecce enim ex hoc beatam me dicent omnes generationes,
###### 49
<span class=vrs>49</span>quia fecit mihi magna, qui potens est, et sanctum nomen eius,
###### 50
<span class=vrs>50</span>et misericordia eius in progenies et progenies timentibus eum.
###### 51
<span class=vrs>51</span>Fecit potentiam in brachio suo, dispersit superbos mente cordis sui;
###### 52
<span class=vrs>52</span>deposuit potentes de sede et exaltavit humiles;
###### 53
<span class=vrs>53</span>esurientes implevit bonis et divites dimisit inanes.
###### 54
<span class=vrs>54</span>Suscepit Israel puerum suum, recordatus misericordiae,
###### 55
<span class=vrs>55</span>sicut locutus est ad patres nostros, Abraham et semini eius in saecula”.
###### 56
<span class=vrs>56</span>Mansit autem Maria cum illa quasi mensibus tribus et reversa est in domum suam.
###### 57
<span class=vrs>57</span>Elisabeth autem impletum est tempus pariendi, et peperit filium.
###### 58
<span class=vrs>58</span>Et audierunt vicini et cognati eius quia magnificavit Dominus misericordiam suam cum illa, et congratulabantur ei.
###### 59
<span class=vrs>59</span>Et factum est, in die octavo venerunt circumcidere puerum et vocabant eum nomine patris eius, Zachariam.
###### 60
<span class=vrs>60</span>Et respondens mater eius dixit: “Nequaquam, sed vocabitur Ioannes”.
###### 61
<span class=vrs>61</span>Et dixerunt ad illam: “Nemo est in cognatione tua, qui vocetur hoc nomine”.
###### 62
<span class=vrs>62</span>Innuebant autem patri eius quem vellet vocari eum.
###### 63
<span class=vrs>63</span>Et postulans pugillarem scripsit dicens: “Ioannes est nomen eius”. Et mirati sunt universi.
###### 64
<span class=vrs>64</span>Apertum est autem ilico os eius et lingua eius, et loquebatur benedicens Deum.
###### 65
<span class=vrs>65</span>Et factus est timor super omnes vicinos eorum, et super omnia montana Iudaeae divulgabantur omnia verba haec.
###### 66
<span class=vrs>66</span>Et posuerunt omnes, qui audierant, in corde suo dicentes: “Quid putas puer iste erit”. Etenim manus Domini erat cum illo.
###### 67
<span class=vrs>67</span>Et Zacharias pater eius impletus est Spiritu Sancto et prophetavit dicens:
###### 68
<span class=vrs>68</span>“Benedictus Dominus, Deus Israel, quia visitavit et fecit redemptionem plebi suae
###### 69
<span class=vrs>69</span>et erexit cornu salutis nobis in domo David pueri sui,
###### 70
<span class=vrs>70</span>sicut locutus est per os sanctorum, qui a saeculo sunt, prophetarum eius,
###### 71
<span class=vrs>71</span>salutem ex inimicis nostris et de manu omnium, qui oderunt nos;
###### 72
<span class=vrs>72</span>ad faciendam misericordiam cum patribus nostris et memorari testamenti sui sancti,
###### 73
<span class=vrs>73</span>iusiurandum, quod iuravit ad Abraham patrem nostrum, daturum se nobis,
###### 74
<span class=vrs>74</span>ut sine timore, de manu inimicorum liberati, serviamus illi
###### 75
<span class=vrs>75</span>in sanctitate et iustitia coram ipso omnibus diebus nostris.
###### 76
<span class=vrs>76</span>Et tu, puer, propheta Altissimi vocaberis: praeibis enim ante faciem Domini parare vias eius,
###### 77
<span class=vrs>77</span>ad dandam scientiam salutis plebi eius in remissionem peccatorum eorum,
###### 78
<span class=vrs>78</span>per viscera misericordiae Dei nostri, in quibus visitabit nos oriens ex alto,
###### 79
<span class=vrs>79</span>illuminare his, qui in tenebris et in umbra mortis sedent, ad dirigendos pedes nostros in viam pacis”.
###### 80
<span class=vrs>80</span>Puer autem crescebat et confortabatur spiritu et erat in deserto usque in diem ostensionis suae ad Israel.
***
