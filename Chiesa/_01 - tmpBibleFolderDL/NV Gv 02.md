
# Evangelium secundum Ioannem 2
***
###### 1
<span class=vrs>1</span>Et die tertio nuptiae factae sunt in Cana Galilaeae, et erat mater Iesu ibi;
###### 2
<span class=vrs>2</span>vocatus est autem et Iesus et discipuli eius ad nuptias.
###### 3
<span class=vrs>3</span>Et deficiente vino, dicit mater Iesu ad eum: “Vinum non habent”.
###### 4
<span class=vrs>4</span>Et dicit ei Iesus: “Quid mihi et tibi, mulier Nondum venit hora mea”.
###### 5
<span class=vrs>5</span>Dicit mater eius ministris: “Quodcumque dixerit vobis, facite”.
###### 6
<span class=vrs>6</span>Erant autem ibi lapideae hydriae sex positae secundum purificationem Iudaeorum, capientes singulae metretas binas vel ternas.
###### 7
<span class=vrs>7</span>Dicit eis Iesus: “Implete hydrias aqua”. Et impleverunt eas usque ad summum.
###### 8
<span class=vrs>8</span>Et dicit eis: “Haurite nunc et ferte architriclino”. Illi autem tulerunt.
###### 9
<span class=vrs>9</span>Ut autem gustavit architriclinus aquam vinum factam et non sciebat unde esset, ministri autem sciebant, qui haurierant aquam, vocat sponsum architriclinus
###### 10
<span class=vrs>10</span>et dicit ei: “Omnis homo primum bonum vinum ponit et, cum inebriati fuerint, id quod deterius est; tu servasti bonum vinum usque adhuc”.
###### 11
<span class=vrs>11</span>Hoc fecit initium signorum Iesus in Cana Galilaeae et manifestavit gloriam suam, et crediderunt in eum discipuli eius.
###### 12
<span class=vrs>12</span>Post hoc descendit Capharnaum ipse et mater eius et fratres eius et discipuli eius, et ibi manserunt non multis diebus.
###### 13
<span class=vrs>13</span>Et prope erat Pascha Iudaeorum, et ascendit Hierosolymam Iesus.
###### 14
<span class=vrs>14</span>Et invenit in templo vendentes boves et oves et columbas, et nummularios sedentes;
###### 15
<span class=vrs>15</span>et cum fecisset flagellum de funiculis, omnes eiecit de templo, oves quoque et boves, et nummulariorum effudit aes et mensas subvertit;
###### 16
<span class=vrs>16</span>et his, qui columbas vendebant, dixit: “Auferte ista hinc! Nolite facere domum Patris mei domum negotiationis”.
###### 17
<span class=vrs>17</span>Recordati sunt discipuli eius quia scriptum est: “Zelus domus tuae comedit me”.
###### 18
<span class=vrs>18</span>Responderunt ergo Iudaei et dixerunt ei: “Quod signum ostendis nobis, quia haec facis”.
###### 19
<span class=vrs>19</span>Respondit Iesus et dixit eis: “Solvite templum hoc, et in tribus diebus excitabo illud”.
###### 20
<span class=vrs>20</span>Dixerunt ergo Iudaei: “Quadraginta et sex annis aedificatum est templum hoc, et tu tribus diebus excitabis illud”.
###### 21
<span class=vrs>21</span>Ille autem dicebat de templo corporis sui.
###### 22
<span class=vrs>22</span>Cum ergo resurrexisset a mortuis, recordati sunt discipuli eius quia hoc dicebat, et crediderunt Scripturae et sermoni, quem dixit Iesus.
###### 23
<span class=vrs>23</span>Cum autem esset Hierosolymis in Pascha, in die festo, multi crediderunt in nomine eius, videntes signa eius, quae faciebat.
###### 24
<span class=vrs>24</span>Ipse autem Iesus non credebat semetipsum eis, eo quod ipse nosset omnes,
###### 25
<span class=vrs>25</span>et quia opus ei non erat, ut quis testimonium perhiberet de homine; ipse enim sciebat quid esset in homine.
***
