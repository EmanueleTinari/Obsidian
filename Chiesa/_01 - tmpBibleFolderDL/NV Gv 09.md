
# Evangelium secundum Ioannem 9
***
###### 1
<span class=vrs>1</span>Et praeteriens vidit hominem caecum a nativitate.
###### 2
<span class=vrs>2</span>Et interro gaverunt eum discipuli sui dicentes: “Rabbi, quis peccavit, hic aut parentes eius, ut caecus nasceretur”.
###### 3
<span class=vrs>3</span>Respondit Iesus: “Neque hic peccavit neque parentes eius, sed ut manifestentur opera Dei in illo.
###### 4
<span class=vrs>4</span>Nos oportet operari opera eius, qui misit me, donec dies est; venit nox, quando nemo potest operari.
###### 5
<span class=vrs>5</span>Quamdiu in mundo sum, lux sum mundi”.
###### 6
<span class=vrs>6</span>Haec cum dixisset, exspuit in terram et fecit lutum ex sputo et linivit lutum super oculos eius
###### 7
<span class=vrs>7</span>et dixit ei: “Vade, lava in natatoria Siloae!” — quod interpretatur Missus —. Abiit ergo et lavit et venit videns.
###### 8
<span class=vrs>8</span>Itaque vicini et, qui videbant eum prius quia mendicus erat, dicebant: “Nonne hic est, qui sedebat et mendicabat”;
###### 9
<span class=vrs>9</span>alii dicebant: “Hic est!”; alii dicebant: “Nequaquam, sed similis est eius!”. Ille dicebat: “Ego sum!”.
###### 10
<span class=vrs>10</span>Dicebant ergo ei: “Quomodo igitur aperti sunt oculi tibi”.
###### 11
<span class=vrs>11</span>Respondit ille: “Homo, qui dicitur Iesus, lutum fecit et unxit oculos meos et dixit mihi: “Vade ad Siloam et lava! “. Abii ergo et lavi et vidi”.
###### 12
<span class=vrs>12</span>Et dixerunt ei: “Ubi est ille”. Ait: “Nescio”.
###### 13
<span class=vrs>13</span>Adducunt eum ad pharisaeos, qui caecus fuerat.
###### 14
<span class=vrs>14</span>Erat autem sabbatum, in qua die lutum fecit Iesus et aperuit oculos eius.
###### 15
<span class=vrs>15</span>Iterum ergo interrogabant et eum pharisaei quomodo vidisset. Ille autem dixit eis: “Lutum posuit super oculos meos, et lavi et video”.
###### 16
<span class=vrs>16</span>Dicebant ergo ex pharisaeis quidam: “Non est hic homo a Deo, quia sabbatum non custodit!”; alii autem dicebant: “Quomodo potest homo peccator haec signa facere”. Et schisma erat in eis.
###### 17
<span class=vrs>17</span>Dicunt ergo caeco iterum: “Tu quid dicis de eo quia aperuit oculos tuos”. Ille autem dixit: “Propheta est!”.
###### 18
<span class=vrs>18</span>Non crediderunt ergo Iudaei de illo quia caecus fuisset et vidisset, donec vocaverunt parentes eius, qui viderat.
###### 19
<span class=vrs>19</span>Et interrogaverunt eos dicentes: “Hic est filius vester, quem vos dicitis quia caecus natus est Quomodo ergo nunc videt”.
###### 20
<span class=vrs>20</span>Responderunt ergo parentes eius et dixerunt: “Scimus quia hic est filius noster et quia caecus natus est.
###### 21
<span class=vrs>21</span>Quomodo autem nunc videat nescimus, aut quis eius aperuit oculos nos nescimus; ipsum interrogate. Aetatem habet; ipse de se loquetur!”.
###### 22
<span class=vrs>22</span>Haec dixerunt parentes eius, quia timebant Iudaeos; iam enim conspiraverant Iudaei, ut, si quis eum confiteretur Christum, extra synagogam fieret.
###### 23
<span class=vrs>23</span>Propterea parentes eius dixerunt: “Aetatem habet; ipsum interrogate!”.
###### 24
<span class=vrs>24</span>Vocaverunt ergo rursum hominem, qui fuerat caecus, et dixerunt ei: “Da gloriam Deo! Nos scimus quia hic homo peccator est”.
###### 25
<span class=vrs>25</span>Respondit ergo ille: “Si peccator est nescio; unum scio quia, caecus cum essem, modo video”.
###### 26
<span class=vrs>26</span>Dixerunt ergo illi: “Quid fecit tibi Quomodo aperuit oculos tuos”.
###### 27
<span class=vrs>27</span>Respondit eis: “Dixi vobis iam, et non audistis; quid iterum vultis audire Numquid et vos vultis discipuli eius fieri”.
###### 28
<span class=vrs>28</span>Et maledixerunt ei et dixerunt: “Tu discipulus illius es, nos autem Moysis discipuli sumus.
###### 29
<span class=vrs>29</span>Nos scimus quia Moysi locutus est Deus; hunc autem nescimus unde sit”.
###### 30
<span class=vrs>30</span>Respondit homo et dixit eis: “In hoc enim mirabile est, quia vos nescitis unde sit, et aperuit meos oculos!
###### 31
<span class=vrs>31</span>Scimus quia peccatores Deus non audit; sed, si quis Dei cultor est et voluntatem eius facit, hunc exaudit.
###### 32
<span class=vrs>32</span>A saeculo non est auditum quia aperuit quis oculos caeci nati;
###### 33
<span class=vrs>33</span>nisi esset hic a Deo, non poterat facere quidquam”.
###### 34
<span class=vrs>34</span>Responderunt et dixerunt ei: “In peccatis tu natus es totus et tu doces nos”. Et eiecerunt eum foras.
###### 35
<span class=vrs>35</span>Audivit Iesus quia eiecerunt eum foras et, cum invenisset eum, dixit ei: “Tu credis in Filium hominis”.
###### 36
<span class=vrs>36</span>Respondit ille et dixit: “Et quis est, Domine, ut credam in eum”.
###### 37
<span class=vrs>37</span>Dixit ei Iesus: “Et vidisti eum; et, qui loquitur tecum, ipse est”.
###### 38
<span class=vrs>38</span>At ille ait: “Credo, Domine!”; et adoravit eum.
###### 39
<span class=vrs>39</span>Et dixit Iesus: “In iudicium ego in hunc mundum veni, ut, qui non vident, videant, et, qui vident, caeci fiant”.
###### 40
<span class=vrs>40</span>Audierunt haec ex pharisaeis, qui cum ipso erant, et dixerunt ei: “Numquid et nos caeci sumus”.
###### 41
<span class=vrs>41</span>Dixit eis Iesus: “Si caeci essetis, non haberetis peccatum. Nunc vero dicitis: “Videmus!”; peccatum vestrum manet”.
***
