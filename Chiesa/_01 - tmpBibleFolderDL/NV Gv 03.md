
# Evangelium secundum Ioannem 3
***
###### 1
<span class=vrs>1</span>Erat autem homo ex pharisaeis, Nicodemus nomine, princeps Iudaeorum;
###### 2
<span class=vrs>2</span>hic venit ad eum nocte et dixit ei: “Rabbi, scimus quia a Deo venisti magister; nemo enim potest haec signa facere, quae tu facis, nisi fuerit Deus cum eo”.
###### 3
<span class=vrs>3</span>Respondit Iesus et dixit ei: “Amen, amen dico tibi: Nisi quis natus fuerit desuper, non potest videre regnum Dei”.
###### 4
<span class=vrs>4</span>Dicit ad eum Nicodemus: “Quomodo potest homo nasci, cum senex sit Numquid potest in ventrem matris suae iterato introire et nasci”.
###### 5
<span class=vrs>5</span>Respondit Iesus: “Amen, amen dico tibi: Nisi quis natus fuerit ex aqua et Spiritu, non potest introire in regnum Dei.
###### 6
<span class=vrs>6</span>Quod natum est ex carne, caro est; et, quod natum est ex Spiritu, spiritus est.
###### 7
<span class=vrs>7</span>Non mireris quia dixi tibi: Oportet vos nasci denuo.
###### 8
<span class=vrs>8</span>Spiritus, ubi vult, spirat, et vocem eius audis, sed non scis unde veniat et quo vadat; sic est omnis, qui natus est ex Spiritu”.
###### 9
<span class=vrs>9</span>Respondit Nicodemus et dixit ei: “Quomodo possunt haec fieri”.
###### 10
<span class=vrs>10</span>Respondit Iesus et dixit ei: “Tu es magister Israel et haec ignoras
###### 11
<span class=vrs>11</span>Amen, amen dico tibi: Quod scimus, loquimur et, quod vidimus, testamur; et testimonium nostrum non accipitis.
###### 12
<span class=vrs>12</span>Si terrena dixi vobis, et non creditis, quomodo, si dixero vobis caelestia, credetis
###### 13
<span class=vrs>13</span>Et nemo ascendit in caelum, nisi qui descendit de caelo, Filius hominis.
###### 14
<span class=vrs>14</span>Et sicut Moyses exaltavit serpentem in deserto, ita exaltari oportet Filium hominis,
###### 15
<span class=vrs>15</span>ut omnis, qui credit, in ipso habeat vitam aeternam”.
###### 16
<span class=vrs>16</span>Sic enim dilexit Deus mundum, ut Filium suum unigenitum daret, ut omnis, qui credit in eum, non pereat, sed habeat vitam aeternam.
###### 17
<span class=vrs>17</span>Non enim misit Deus Filium in mundum, ut iudicet mundum, sed ut salvetur mundus per ipsum.
###### 18
<span class=vrs>18</span>Qui credit in eum, non iudicatur; qui autem non credit, iam iudicatus est, quia non credidit in nomen Unigeniti Filii Dei.
###### 19
<span class=vrs>19</span>Hoc est autem iudicium: Lux venit in mundum, et dilexerunt homines magis tenebras quam lucem; erant enim eorum mala opera.
###### 20
<span class=vrs>20</span>Omnis enim, qui mala agit, odit lucem et non venit ad lucem, ut non arguantur opera eius;
###### 21
<span class=vrs>21</span>qui autem facit veritatem, venit ad lucem, ut manifestentur eius opera, quia in Deo sunt facta.
###### 22
<span class=vrs>22</span>Post haec venit Iesus et discipuli eius in Iudaeam terram, et illic demorabatur cum eis et baptizabat.
###### 23
<span class=vrs>23</span>Erat autem et Ioannes baptizans in Enon iuxta Salim, quia aquae multae erant illic, et adveniebant et baptizabantur;
###### 24
<span class=vrs>24</span>nondum enim missus fuerat in carcerem Ioannes.
###### 25
<span class=vrs>25</span>Facta est ergo quaestio ex discipulis Ioannis cum Iudaeo de purificatione.
###### 26
<span class=vrs>26</span>Et venerunt ad Ioannem et dixerunt ei: “Rabbi, qui erat tecum trans Iordanem, cui tu testimonium perhibuisti, ecce hic baptizat, et omnes veniunt ad eum!”.
###### 27
<span class=vrs>27</span>Respondit Ioannes et dixit: “Non potest homo accipere quidquam, nisi fuerit ei datum de caelo.
###### 28
<span class=vrs>28</span>Ipsi vos mihi testimonium perhibetis, quod dixerim: Non sum ego Christus, sed: Missus sum ante illum.
###### 29
<span class=vrs>29</span>Qui habet sponsam, sponsus est; amicus autem sponsi, qui stat et audit eum, gaudio gaudet propter vocem sponsi. Hoc ergo gaudium meum impletum est.
###### 30
<span class=vrs>30</span>Illum oportet crescere, me autem minui”.
###### 31
<span class=vrs>31</span>Qui de sursum venit, supra omnes est; qui est de terra, de terra est et de terra loquitur. Qui de caelo venit, supra omnes est;
###### 32
<span class=vrs>32</span>et quod vidit et audivit, hoc testatur, et testimonium eius nemo accipit.
###### 33
<span class=vrs>33</span>Qui accipit eius testimonium, signavit quia Deus verax est.
###### 34
<span class=vrs>34</span>Quem enim misit Deus, verba Dei loquitur; non enim ad mensuram dat Spiritum.
###### 35
<span class=vrs>35</span>Pater diligit Filium et omnia dedit in manu eius.
###### 36
<span class=vrs>36</span>Qui credit in Filium, habet vitam aeternam; qui autem incredulus est Filio, non videbit vitam, sed ira Dei manet super eum.
***
