
# Evangelium secundum Lucam 2
***
###### 1
<span class=vrs>1</span>Factum est autem, in diebus illis exiit edictum a Caesare Augusto, ut describeretur universus orbis.
###### 2
<span class=vrs>2</span>Haec descriptio prima facta est praeside Syriae Quirino.
###### 3
<span class=vrs>3</span>Et ibant omnes, ut profiterentur, singuli in suam civitatem.
###### 4
<span class=vrs>4</span>Ascendit autem et Ioseph a Galilaea de civitate Nazareth in Iudaeam in civitatem David, quae vocatur Bethlehem, eo quod esset de domo et familia David,
###### 5
<span class=vrs>5</span>ut profiteretur cum Maria desponsata sibi, uxore praegnante.
###### 6
<span class=vrs>6</span>Factum est autem, cum essent ibi, impleti sunt dies, ut pareret,
###### 7
<span class=vrs>7</span>et peperit filium suum primogenitum; et pannis eum involvit et reclinavit eum in praesepio, quia non erat eis locus in deversorio.
###### 8
<span class=vrs>8</span>Et pastores erant in regione eadem vigilantes et custodientes vigilias noctis supra gregem suum.
###### 9
<span class=vrs>9</span>Et angelus Domini stetit iuxta illos, et claritas Domini circumfulsit illos, et timuerunt timore magno.
###### 10
<span class=vrs>10</span>Et dixit illis angelus: “Nolite timere; ecce enim evangelizo vobis gaudium magnum, quod erit omni populo,
###### 11
<span class=vrs>11</span>quia natus est vobis hodie Salvator, qui est Christus Dominus, in civitate David.
###### 12
<span class=vrs>12</span>Et hoc vobis signum: invenietis infantem pannis involutum et positum in praesepio”.
###### 13
<span class=vrs>13</span>Et subito facta est cum angelo multitudo militiae caelestis laudantium Deum et dicentium:
###### 14
<span class=vrs>14</span>“Gloria in altissimis Deo, et super terram pax in hominibus bonae voluntatis”.
###### 15
<span class=vrs>15</span>Et factum est, ut discesserunt ab eis angeli in caelum, pastores loquebantur ad invicem: “Transeamus usque Bethlehem et videamus hoc verbum, quod factum est, quod Dominus ostendit nobis”.
###### 16
<span class=vrs>16</span>Et venerunt festinantes et invenerunt Mariam et Ioseph et infantem positum in praesepio.
###### 17
<span class=vrs>17</span>Videntes autem notum fecerunt verbum, quod dictum erat illis de puero hoc.
###### 18
<span class=vrs>18</span>Et omnes, qui audierunt, mirati sunt de his, quae dicta erant a pastoribus ad ipsos.
###### 19
<span class=vrs>19</span>Maria autem conservabat omnia verba haec conferens in corde suo.
###### 20
<span class=vrs>20</span>Et reversi sunt pastores glorificantes et laudantes Deum in omnibus, quae audierant et viderant, sicut dictum est ad illos.
###### 21
<span class=vrs>21</span>Et postquam consummati sunt dies octo, ut circumcideretur, vocatum est nomen eius Iesus, quod vocatum est ab angelo, priusquam in utero conciperetur.
###### 22
<span class=vrs>22</span>Et postquam impleti sunt dies purgationis eorum secundum legem Moysis, tulerunt illum in Hierosolymam, ut sisterent Domino,
###### 23
<span class=vrs>23</span>sicut scriptum est in lege Domini: “Omne masculinum adaperiens vulvam sanctum Domino vocabitur”,
###### 24
<span class=vrs>24</span>et ut darent hostiam secundum quod dictum est in lege Domini: par turturum aut duos pullos columbarum.
###### 25
<span class=vrs>25</span>Et ecce homo erat in Ierusalem, cui nomen Simeon, et homo iste iustus et timoratus, exspectans consolationem Israel, et Spiritus Sanctus erat super eum;
###### 26
<span class=vrs>26</span>et responsum acceperat ab Spiritu Sancto non visurum se mortem nisi prius videret Christum Domini.
###### 27
<span class=vrs>27</span>Et venit in Spiritu in templum. Et cum inducerent puerum Iesum parentes eius, ut facerent secundum consuetudinem legis pro eo,
###### 28
<span class=vrs>28</span>et ipse accepit eum in ulnas suas et benedixit Deum et dixit:
###### 29
<span class=vrs>29</span>“Nunc dimittis servum tuum, Domine, secundum verbum tuum in pace,
###### 30
<span class=vrs>30</span>quia viderunt oculi mei salutare tuum,
###### 31
<span class=vrs>31</span>quod parasti ante faciem omnium populorum,
###### 32
<span class=vrs>32</span>lumen ad revelationem gentium et gloriam plebis tuae Israel”.
###### 33
<span class=vrs>33</span>Et erat pater eius et mater mirantes super his, quae dicebantur de illo.
###### 34
<span class=vrs>34</span>Et benedixit illis Simeon et dixit ad Mariam matrem eius: “Ecce positus est hic in ruinam et resurrectionem multorum in Israel et in signum, cui contradicetur
###### 35
<span class=vrs>35</span>— et tuam ipsius animam pertransiet gladius — ut revelentur ex multis cordibus cogitationes”.
###### 36
<span class=vrs>36</span>Et erat Anna prophetissa, filia Phanuel, de tribu Aser. Haec processerat in diebus multis et vixerat cum viro annis septem a virginitate sua;
###### 37
<span class=vrs>37</span>et haec vidua usque ad annos octoginta quattuor, quae non discedebat de templo, ieiuniis et obsecrationibus serviens nocte ac die.
###### 38
<span class=vrs>38</span>Et haec ipsa hora superveniens confitebatur Deo et loquebatur de illo omnibus, qui exspectabant redemptionem Ierusalem.
###### 39
<span class=vrs>39</span>Et ut perfecerunt omnia secundum legem Domini, reversi sunt in Galilaeam in civitatem suam Nazareth.
###### 40
<span class=vrs>40</span>Puer autem crescebat et confortabatur plenus sapientia; et gratia Dei erat super illum.
###### 41
<span class=vrs>41</span>Et ibant parentes eius per omnes annos in Ierusalem in die festo Paschae.
###### 42
<span class=vrs>42</span>Et cum factus esset annorum duodecim, ascendentibus illis secundum consuetudinem diei festi,
###### 43
<span class=vrs>43</span>consummatisque diebus, cum redirent, remansit puer Iesus in Ierusalem, et non cognoverunt parentes eius.
###### 44
<span class=vrs>44</span>Existimantes autem illum esse in comitatu, venerunt iter diei et requirebant eum inter cognatos et notos;
###### 45
<span class=vrs>45</span>et non invenientes regressi sunt in Ierusalem requirentes eum.
###### 46
<span class=vrs>46</span>Et factum est, post triduum invenerunt illum in templo sedentem in medio doctorum, audientem illos et interrogantem eos;
###### 47
<span class=vrs>47</span>stupebant autem omnes, qui eum audiebant, super prudentia et responsis eius.
###### 48
<span class=vrs>48</span>Et videntes eum admirati sunt, et dixit Mater eius ad illum: “Fili, quid fecisti nobis sic Ecce pater tuus et ego dolentes quaerebamus te”.
###### 49
<span class=vrs>49</span>Et ait ad illos: “Quid est quod me quaerebatis Nesciebatis quia in his, quae Patris mei sunt, oportet me esse”.
###### 50
<span class=vrs>50</span>Et ipsi non intellexerunt verbum, quod locutus est ad illos.
###### 51
<span class=vrs>51</span>Et descendit cum eis et venit Nazareth et erat subditus illis. Et mater eius conservabat omnia verba in corde suo.
###### 52
<span class=vrs>52</span>Et Iesus proficiebat sapientia et aetate et gratia apud Deum et homines.
***
