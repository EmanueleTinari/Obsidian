
# Evangelium secundum Ioannem 11
***
###### 1
<span class=vrs>1</span>Erat autem quidam languens Lazarus a Bethania, de castello Mariae et Marthae sororis eius.
###### 2
<span class=vrs>2</span>Maria autem erat, quae unxit Dominum unguento et extersit pedes eius capillis suis, cuius frater Lazarus infirmabatur.
###### 3
<span class=vrs>3</span>Miserunt ergo sorores ad eum dicentes: “Domine, ecce, quem amas, infirmatur”.
###### 4
<span class=vrs>4</span>Audiens autem Iesus dixit: “Infirmitas haec non est ad mortem sed pro gloria Dei, ut glorificetur Filius Dei per eam”.
###### 5
<span class=vrs>5</span>Diligebat autem Iesus Martham et sororem eius et Lazarum.
###### 6
<span class=vrs>6</span>Ut ergo audivit quia infirmabatur, tunc quidem mansit in loco, in quo erat, duobus diebus;
###### 7
<span class=vrs>7</span>deinde post hoc dicit discipulis: “Eamus in Iudaeam iterum”.
###### 8
<span class=vrs>8</span>Dicunt ei discipuli: “Rabbi, nunc quaerebant te Iudaei lapidare, et iterum vadis illuc”.
###### 9
<span class=vrs>9</span>Respondit Iesus: “Nonne duodecim horae sunt diei Si quis ambulaverit in die, non offendit, quia lucem huius mundi videt;
###### 10
<span class=vrs>10</span>si quis autem ambulaverit in nocte, offendit, quia lux non est in eo”.
###### 11
<span class=vrs>11</span>Haec ait et post hoc dicit eis: “Lazarus amicus noster dormit, sed vado, ut a somno exsuscitem eum”.
###### 12
<span class=vrs>12</span>Dixerunt ergo ei discipuli: “Domine, si dormit, salvus erit”.
###### 13
<span class=vrs>13</span>Dixerat autem Iesus de morte eius, illi autem putaverunt quia de dormitione somni diceret.
###### 14
<span class=vrs>14</span>Tunc ergo dixit eis Iesus manifeste: “Lazarus mortuus est,
###### 15
<span class=vrs>15</span>et gaudeo propter vos, ut credatis, quoniam non eram ibi; sed eamus ad eum”.
###### 16
<span class=vrs>16</span>Dixit ergo Thomas, qui dicitur Didymus, ad condiscipulos: “Eamus et nos, ut moriamur cum eo!”.
###### 17
<span class=vrs>17</span>Venit itaque Iesus et invenit eum quattuor dies iam in monumento habentem.
###### 18
<span class=vrs>18</span>Erat autem Bethania iuxta Hierosolymam quasi stadiis quindecim.
###### 19
<span class=vrs>19</span>Multi autem ex Iudaeis venerant ad Martham et Mariam, ut consolarentur eas de fratre.
###### 20
<span class=vrs>20</span>Martha ergo ut audivit quia Iesus venit, occurrit illi; Maria autem domi sedebat.
###### 21
<span class=vrs>21</span>Dixit ergo Martha ad Iesum: “Domine, si fuisses hic, frater meus non esset mortuus!
###### 22
<span class=vrs>22</span>Sed et nunc scio quia, quaecumque poposceris a Deo, dabit tibi Deus”.
###### 23
<span class=vrs>23</span>Dicit illi Iesus: “Resurget frater tuus”.
###### 24
<span class=vrs>24</span>Dicit ei Martha: “Scio quia resurget in resurrectione in novissimo die”.
###### 25
<span class=vrs>25</span>Dixit ei Iesus: “Ego sum resurrectio et vita. Qui credit in me, etsi mortuus fuerit, vivet;
###### 26
<span class=vrs>26</span>et omnis, qui vivit et credit in me, non morietur in aeternum. Credis hoc”.
###### 27
<span class=vrs>27</span>Ait illi: “Utique, Domine; ego credidi quia tu es Christus Filius Dei, qui in mundum venisti”.
###### 28
<span class=vrs>28</span>Et cum haec dixisset, abiit et vocavit Mariam sororem suam silentio dicens: “Magister adest et vocat te”.
###### 29
<span class=vrs>29</span>Illa autem ut audivit, surrexit cito et venit ad eum;
###### 30
<span class=vrs>30</span>nondum enim venerat Iesus in castellum, sed erat adhuc in illo loco, ubi occurrerat ei Martha.
###### 31
<span class=vrs>31</span>Iudaei igitur, qui erant cum ea in domo et consolabantur eam, cum vidissent Mariam quia cito surrexit et exiit, secuti sunt eam putantes: “Vadit ad monumentum, ut ploret ibi”.
###### 32
<span class=vrs>32</span>Maria ergo, cum venisset ubi erat Iesus, videns eum cecidit ad pedes eius dicens ei: “Domine, si fuisses hic, non esset mortuus frater meus!”.
###### 33
<span class=vrs>33</span>Iesus ergo, ut vidit eam plorantem et Iudaeos, qui venerant cum ea, plorantes, fremuit spiritu et turbavit seipsum
###### 34
<span class=vrs>34</span>et dixit: “Ubi posuistis eum”. Dicunt ei: “Domine, veni et vide”.
###### 35
<span class=vrs>35</span>Lacrimatus est Iesus.
###### 36
<span class=vrs>36</span>Dicebant ergo Iudaei: “Ecce quomodo amabat eum!”.
###### 37
<span class=vrs>37</span>Quidam autem dixerunt ex ipsis: “Non poterat hic, qui aperuit oculos caeci, facere, ut et hic non moreretur”.
###### 38
<span class=vrs>38</span>Iesus ergo rursum fremens in semetipso, venit ad monumentum; erat autem spelunca, et lapis superpositus erat ei.
###### 39
<span class=vrs>39</span>Ait Iesus: “Tollite lapidem!”. Dicit ei Martha, soror eius, qui mortuus fuerat: “Domine, iam foetet; quatriduanus enim est!”.
###### 40
<span class=vrs>40</span>Dicit ei Iesus: “Nonne dixi tibi quoniam, si credideris, videbis gloriam Dei”.
###### 41
<span class=vrs>41</span>Tulerunt ergo lapidem. Iesus autem, elevatis sursum oculis, dixit: “Pater, gratias ago tibi quoniam audisti me.
###### 42
<span class=vrs>42</span>Ego autem sciebam quia semper me audis, sed propter populum, qui circumstat, dixi, ut credant quia tu me misisti”.
###### 43
<span class=vrs>43</span>Et haec cum dixisset, voce magna clamavit: “Lazare, veni foras!”.
###### 44
<span class=vrs>44</span>Prodiit, qui fuerat mortuus, ligatus pedes et manus institis; et facies illius sudario erat ligata. Dicit Iesus eis: “Solvite eum et sinite eum abire”.
###### 45
<span class=vrs>45</span>Multi ergo ex Iudaeis, qui venerant ad Mariam et viderant, quae fecit, crediderunt in eum;
###### 46
<span class=vrs>46</span>quidam autem ex ipsis abierunt ad pharisaeos et dixerunt eis, quae fecit Iesus.
###### 47
<span class=vrs>47</span>Collegerunt ergo pontifices et pharisaei concilium et dicebant: “Quid facimus, quia hic homo multa signa facit
###### 48
<span class=vrs>48</span>Si dimittimus eum sic, omnes credent in eum, et venient Romani et tollent nostrum et locum et gentem!”.
###### 49
<span class=vrs>49</span>Unus autem ex ipsis, Caiphas, cum esset pontifex anni illius, dixit eis: “Vos nescitis quidquam
###### 50
<span class=vrs>50</span>nec cogitatis quia expedit vobis, ut unus moriatur homo pro populo, et non tota gens pereat!”.
###### 51
<span class=vrs>51</span>Hoc autem a semetipso non dixit; sed, cum esset pontifex anni illius, prophetavit quia Iesus moriturus erat pro gente
###### 52
<span class=vrs>52</span>et non tantum pro gente, sed et ut filios Dei, qui erant dispersi, congregaret in unum.
###### 53
<span class=vrs>53</span>Ab illo ergo die cogitaverunt, ut interficerent eum.
###### 54
<span class=vrs>54</span>Iesus ergo iam non in palam ambulabat apud Iudaeos, sed abiit inde in regionem iuxta desertum, in civitatem, quae dicitur Ephraim, et ibi morabatur cum discipulis.
###### 55
<span class=vrs>55</span>Proximum autem erat Pascha Iudaeorum, et ascenderunt multi Hierosolymam de regione ante Pascha, ut sanctificarent seipsos.
###### 56
<span class=vrs>56</span>Quaerebant ergo Iesum et colloquebantur ad invicem in templo stantes: “Quid videtur vobis Numquid veniet ad diem festum”.
###### 57
<span class=vrs>57</span>Dederant autem pontifices et pharisaei mandatum, ut, si quis cognoverit, ubi sit, indicet, ut apprehendant eum.
***
