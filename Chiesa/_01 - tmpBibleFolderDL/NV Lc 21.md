
# Evangelium secundum Lucam 21
***
###### 1
<span class=vrs>1</span>Respiciens autem vidit eos, qui mittebant munera sua in gazophylacium, divites.
###### 2
<span class=vrs>2</span>Vidit autem quandam viduam pauperculam mittentem illuc minuta duo
###### 3
<span class=vrs>3</span>et dixit: “Vere dico vobis: Vidua haec pauper plus quam omnes misit.
###### 4
<span class=vrs>4</span>Nam omnes hi ex abundantia sua miserunt in munera; haec autem ex inopia sua omnem victum suum, quem habebat, misit”.
###### 5
<span class=vrs>5</span>Et quibusdam dicentibus de templo, quod lapidibus bonis et donis ornatum, esset dixit:
###### 6
<span class=vrs>6</span>“Haec quae videtis, venient dies, in quibus non relinquetur lapis super lapidem, qui non destruatur”.
###### 7
<span class=vrs>7</span>Interrogaverunt autem illum dicentes: “Praeceptor, quando ergo haec erunt, et quod signum, cum fieri incipient”.
###### 8
<span class=vrs>8</span>Qui dixit: “Videte, ne seducamini. Multi enim venient in nomine meo dicentes: “Ego sum” et: “Tempus appropinquavit”. Nolite ergo ire post illos.
###### 9
<span class=vrs>9</span>Cum autem audieritis proelia et seditiones, nolite terreri; oportet enim primum haec fieri, sed non statim finis”.
###### 10
<span class=vrs>10</span>Tunc dicebat illis: “Surget gens contra gentem, et regnum adversus regnum;
###### 11
<span class=vrs>11</span>et terrae motus magni et per loca fames et pestilentiae erunt, terroresque et de caelo signa magna erunt.
###### 12
<span class=vrs>12</span>Sed ante haec omnia inicient vobis manus suas et persequentur tradentes in synagogas et custodias, et trahemini ad reges et praesides propter nomen meum;
###### 13
<span class=vrs>13</span>continget autem vobis in testimonium.
###### 14
<span class=vrs>14</span>Ponite ergo in cordibus vestris non praemeditari quemadmodum respondeatis;
###### 15
<span class=vrs>15</span>ego enim dabo vobis os et sapientiam, cui non poterunt resistere vel contradicere omnes adversarii vestri.
###### 16
<span class=vrs>16</span>Trademini autem et a parentibus et fratribus et cognatis et amicis, et morte afficient ex vobis,
###### 17
<span class=vrs>17</span>et eritis odio omnibus propter nomen meum.
###### 18
<span class=vrs>18</span>Et capillus de capite vestro non peribit.
###### 19
<span class=vrs>19</span>In patientia vestra possidebitis animas vestras.
###### 20
<span class=vrs>20</span>Cum autem videritis circumdari ab exercitu Ierusalem, tunc scitote quia appropinquavit desolatio eius.
###### 21
<span class=vrs>21</span>Tunc, qui in Iudaea sunt, fugiant in montes; et, qui in medio eius, discedant; et, qui in regionibus, non intrent in eam.
###### 22
<span class=vrs>22</span>Quia dies ultionis hi sunt, ut impleantur omnia, quae scripta sunt.
###### 23
<span class=vrs>23</span>Vae autem praegnantibus et nutrientibus in illis diebus! Erit enim pressura magna super terram et ira populo huic,
###### 24
<span class=vrs>24</span>et cadent in ore gladii et captivi ducentur in omnes gentes, et Ierusalem calcabitur a gentibus, donec impleantur tempora nationum.
###### 25
<span class=vrs>25</span>Et erunt signa in sole et luna et stellis, et super terram pressura gentium prae confusione sonitus maris et fluctuum,
###### 26
<span class=vrs>26</span>arescentibus hominibus prae timore et exspectatione eorum, quae supervenient orbi, nam virtutes caelorum movebuntur.
###### 27
<span class=vrs>27</span>Et tunc videbunt Filium hominis venientem in nube cum potestate et gloria magna.
###### 28
<span class=vrs>28</span>His autem fieri incipientibus, respicite et levate capita vestra, quoniam appropinquat redemptio vestra”.
###### 29
<span class=vrs>29</span>Et dixit illis similitudinem: “Videte ficulneam et omnes arbores:
###### 30
<span class=vrs>30</span>cum iam germinaverint, videntes vosmetipsi scitis quia iam prope est aestas.
###### 31
<span class=vrs>31</span>Ita et vos, cum videritis haec fieri, scitote quoniam prope est regnum Dei.
###### 32
<span class=vrs>32</span>Amen dico vobis: Non praeteribit generatio haec, donec omnia fiant.
###### 33
<span class=vrs>33</span>Caelum et terra transibunt, verba autem mea non transibunt.
###### 34
<span class=vrs>34</span>Attendite autem vobis, ne forte graventur corda vestra in crapula et ebrietate et curis huius vitae, et superveniat in vos repentina dies illa;
###### 35
<span class=vrs>35</span>tamquam laqueus enim superveniet in omnes, qui sedent super faciem omnis terrae.
###### 36
<span class=vrs>36</span>Vigilate itaque omni tempore orantes, ut possitis fugere ista omnia, quae futura sunt, et stare ante Filium hominis”.
###### 37
<span class=vrs>37</span>Erat autem diebus docens in templo, noctibus vero exiens morabatur in monte, qui vocatur Oliveti.
###### 38
<span class=vrs>38</span>Et omnis populus manicabat ad eum in templo audire eum.
***
