
# Evangelium secundum Ioannem 21
***
###### 1
<span class=vrs>1</span>Postea manifestavit se iterum Iesus discipulis ad mare Tiberiadis; manifestavit autem sic.
###### 2
<span class=vrs>2</span>Erant simul Simon Petrus et Thomas, qui dicitur Didymus, et Nathanael, qui erat a Cana Galilaeae, et filii Zebedaei et alii ex discipulis eius duo.
###### 3
<span class=vrs>3</span>Dicit eis Simon Petrus: “Vado piscari”. Dicunt ei: “Venimus et nos tecum”. Exierunt et ascenderunt in navem; et illa nocte nihil prendiderunt.
###### 4
<span class=vrs>4</span>Mane autem iam facto, stetit Iesus in litore; non tamen sciebant discipuli quia Iesus est.
###### 5
<span class=vrs>5</span>Dicit ergo eis Iesus: “Pueri, numquid pulmentarium habetis”. Responderunt ei: “Non”.
###### 6
<span class=vrs>6</span>Ille autem dixit eis: “Mittite in dexteram navigii rete et invenietis”. Miserunt ergo et iam non valebant illud trahere a multitudine piscium.
###### 7
<span class=vrs>7</span>Dicit ergo discipulus ille, quem diligebat Iesus, Petro: “Dominus est!”. Simon ergo Petrus, cum audisset quia Dominus est, tunicam succinxit se, erat enim nudus, et misit se in mare;
###### 8
<span class=vrs>8</span>alii autem discipuli navigio venerunt, non enim longe erant a terra, sed quasi cubitis ducentis, trahentes rete piscium.
###### 9
<span class=vrs>9</span>Ut ergo descenderunt in terram, vident prunas positas et piscem superpositum et panem.
###### 10
<span class=vrs>10</span>Dicit eis Iesus: “Afferte de piscibus, quos prendidistis nunc”.
###### 11
<span class=vrs>11</span>Ascendit ergo Simon Petrus et traxit rete in terram, plenum magnis piscibus centum quinquaginta tribus; et cum tanti essent, non est scissum rete.
###### 12
<span class=vrs>12</span>Dicit eis Iesus: “Venite, prandete”. Nemo autem audebat discipulorum interrogare eum: “Tu quis es”, scientes quia Dominus est.
###### 13
<span class=vrs>13</span>Venit Iesus et accipit panem et dat eis et piscem similiter.
###### 14
<span class=vrs>14</span>Hoc iam tertio manifestatus est Iesus discipulis, cum resurrexisset a mortuis.
###### 15
<span class=vrs>15</span>Cum ergo prandissent, dicit Simoni Petro Iesus: “Simon Ioannis, diligis me plus his”. Dicit ei: “Etiam, Domine, tu scis quia amo te”. Dicit ei: “Pasce agnos meos”.
###### 16
<span class=vrs>16</span>Dicit ei iterum secundo: “Simon Ioannis, diligis me”. Ait illi: “Etiam, Domine, tu scis quia amo te”. Dicit ei: “Pasce oves meas”.
###### 17
<span class=vrs>17</span>Dicit ei tertio: “Simon Ioannis, amas me”. Contristatus est Petrus quia dixit ei tertio: “Amas me”, et dicit ei: “Domine, tu omnia scis, tu cognoscis quia amo te”. Dicit ei: “Pasce oves meas.
###### 18
<span class=vrs>18</span>Amen, amen dico tibi: Cum esses iunior, cingebas teipsum et ambulabas, ubi volebas; cum autem senueris, extendes manus tuas, et alius te cinget et ducet, quo non vis”.
###### 19
<span class=vrs>19</span>Hoc autem dixit significans qua morte clarificaturus esset Deum. Et hoc cum dixisset, dicit ei: “Sequere me”.
###### 20
<span class=vrs>20</span>Conversus Petrus videt illum discipulum, quem diligebat Iesus, sequentem, qui et recubuit in cena super pectus eius et dixit: “Domine, quis est qui tradit te”.
###### 21
<span class=vrs>21</span>Hunc ergo cum vidisset Petrus, dicit Iesu: “Domine, hic autem quid”.
###### 22
<span class=vrs>22</span>Dicit ei Iesus: “Si eum volo manere donec veniam, quid ad te Tu me sequere”.
###### 23
<span class=vrs>23</span>Exivit ergo sermo iste in fratres, quia discipulus ille non moritur. Non autem dixit ei Iesus: “Non moritur”, sed: “Si eum volo manere donec veniam, quid ad te”.
###### 24
<span class=vrs>24</span>Hic est discipulus, qui testimonium perhibet de his et scripsit haec; et scimus quia verum est testimonium eius.
###### 25
<span class=vrs>25</span>Sunt autem et alia multa, quae fecit Iesus; quae, si scribantur per singula, nec ipsum arbitror mundum capere eos, qui scribendi sunt, libros.
***
