
# Evangelium secundum Lucam 22
***
###### 1
<span class=vrs>1</span>Appropinquabat autem dies festus Azymorum, qui dicitur Pascha.
###### 2
<span class=vrs>2</span>Et quaerebant principes sacerdotum et scribae quomodo eum interficerent; timebant vero plebem.
###### 3
<span class=vrs>3</span>Intravit autem Satanas in Iudam, qui cognominabatur Iscarioth, unum de Duodecim;
###### 4
<span class=vrs>4</span>et abiit et locutus est cum principibus sacerdotum et magistratibus, quemadmodum illum traderet eis.
###### 5
<span class=vrs>5</span>Et gavisi sunt et pacti sunt pecuniam illi dare.
###### 6
<span class=vrs>6</span>Et spopondit et quaerebat opportunitatem, ut eis traderet illum sine turba.
###### 7
<span class=vrs>7</span>Venit autem dies Azymorum, in qua necesse erat occidi Pascha.
###### 8
<span class=vrs>8</span>Et misit Petrum et Ioannem dicens: “Euntes parate nobis Pascha, ut manducemus”.
###### 9
<span class=vrs>9</span>At illi dixerunt ei: “Ubi vis paremus”.
###### 10
<span class=vrs>10</span>Et dixit ad eos: “Ecce, introeuntibus vobis in civitatem, occurret vobis homo amphoram aquae portans; sequimini eum in domum, in quam intrat.
###### 11
<span class=vrs>11</span>Et dicetis patri familias domus: “Dicit tibi Magister: Ubi est deversorium, ubi Pascha cum discipulis meis manducem”.
###### 12
<span class=vrs>12</span>Ipse vobis ostendet cenaculum magnum stratum; ibi parate”.
###### 13
<span class=vrs>13</span>Euntes autem invenerunt, sicut dixit illis, et paraverunt Pascha.
###### 14
<span class=vrs>14</span>Et cum facta esset hora, discubuit, et apostoli cum eo.
###### 15
<span class=vrs>15</span>Et ait illis: “Desiderio desideravi hoc Pascha manducare vobiscum, antequam patiar.
###### 16
<span class=vrs>16</span>Dico enim vobis: Non manducabo illud, donec impleatur in regno Dei”.
###### 17
<span class=vrs>17</span>Et accepto calice, gratias egit et dixit: “Accipite hoc et dividite inter vos.
###### 18
<span class=vrs>18</span>Dico enim vobis: Non bibam amodo de generatione vitis, donec regnum Dei veniat”.
###### 19
<span class=vrs>19</span>Et accepto pane, gratias egit et fregit et dedit eis dicens: “Hoc est corpus meum, quod pro vobis datur. Hoc facite in meam commemorationem”.
###### 20
<span class=vrs>20</span>Similiter et calicem, postquam cenavit, dicens: “Hic calix novum testamentum est in sanguine meo, qui pro vobis funditur.
###### 21
<span class=vrs>21</span>Verumtamen ecce manus tradentis me mecum est in mensa;
###### 22
<span class=vrs>22</span>et quidem Filius hominis, secundum quod definitum est, vadit; verumtamen vae illi homini, per quem traditur!”.
###### 23
<span class=vrs>23</span>Et ipsi coeperunt quaerere inter se, quis esset ex eis, qui hoc facturus esset.
###### 24
<span class=vrs>24</span>Facta est autem et contentio inter eos, quis eorum videretur esse maior.
###### 25
<span class=vrs>25</span>Dixit autem eis: “Reges gentium dominantur eorum; et, qui potestatem habent super eos, benefici vocantur.
###### 26
<span class=vrs>26</span>Vos autem non sic, sed qui maior est in vobis, fiat sicut iunior; et, qui praecessor est, sicut ministrator.
###### 27
<span class=vrs>27</span>Nam quis maior est: qui recumbit, an qui ministrat Nonne qui recumbit Ego autem in medio vestrum sum, sicut qui ministrat.
###### 28
<span class=vrs>28</span>Vos autem estis, qui permansistis mecum in tentationibus meis;
###### 29
<span class=vrs>29</span>et ego dispono vobis, sicut disposuit mihi Pater meus regnum,
###### 30
<span class=vrs>30</span>ut edatis et bibatis super mensam meam in regno meo et sedeatis super thronos iudicantes duodecim tribus Israel.
###### 31
<span class=vrs>31</span>Simon, Simon, ecce Satanas expetivit vos, ut cribraret sicut triticum;
###### 32
<span class=vrs>32</span>ego autem rogavi pro te, ut non deficiat fides tua. Et tu, aliquando conversus, confirma fratres tuos”.
###### 33
<span class=vrs>33</span>Qui dixit ei: “Domine, tecum paratus sum et in carcerem et in mortem ire”.
###### 34
<span class=vrs>34</span>Et ille dixit: “Dico tibi, Petre, non cantabit hodie gallus, donec ter abneges nosse me”.
###### 35
<span class=vrs>35</span>Et dixit eis: “Quando misi vos sine sacculo et pera et calceamentis, numquid aliquid defuit vobis”. At illi dixerunt: “Nihil”.
###### 36
<span class=vrs>36</span>Dixit ergo eis: “Sed nunc, qui habet sacculum, tollat, similiter et peram; et, qui non habet, vendat tunicam suam et emat gladium.
###### 37
<span class=vrs>37</span>Dico enim vobis: Hoc, quod scriptum est, oportet impleri in me, illud: “Cum iniustis deputatus est”. Etenim ea, quae sunt de me, adimpletionem habent”.
###### 38
<span class=vrs>38</span>At illi dixerunt: “Domine, ecce gladii duo hic”. At ille dixit eis: “Satis est”.
###### 39
<span class=vrs>39</span>Et egressus ibat secundum consuetudinem in montem Olivarum; secuti sunt autem illum et discipuli.
###### 40
<span class=vrs>40</span>Et cum pervenisset ad locum, dixit illis: “Orate, ne intretis in tentationem”.
###### 41
<span class=vrs>41</span>Et ipse avulsus est ab eis, quantum iactus est lapidis, et, positis genibus, orabat
###### 42
<span class=vrs>42</span>dicens: “Pater, si vis, transfer calicem istum a me; verumtamen non mea voluntas sed tua fiat”.
###### 43
<span class=vrs>43</span>Apparuit autem illi angelus de caelo confortans eum. Et factus in agonia prolixius orabat.
###### 44
<span class=vrs>44</span>Et factus est sudor eius sicut guttae sanguinis decurrentis in terram.
###### 45
<span class=vrs>45</span>Et cum surrexisset ab oratione et venisset ad discipulos, invenit eos dormientes prae tristitia
###### 46
<span class=vrs>46</span>et ait illis: “Quid dormitis Surgite; orate, ne intretis in tentationem”.
###### 47
<span class=vrs>47</span>Adhuc eo loquente, ecce turba; et, qui vocabatur Iudas, unus de Duodecim, antecedebat eos et appropinquavit Iesu, ut oscularetur eum.
###### 48
<span class=vrs>48</span>Iesus autem dixit ei: “Iuda, osculo Filium hominis tradis”.
###### 49
<span class=vrs>49</span>Videntes autem hi, qui circa ipsum erant, quod futurum erat, dixerunt: “Domine, si percutimus in gladio”.
###### 50
<span class=vrs>50</span>Et percussit unus ex illis servum principis sacerdotum et amputavit auriculam eius dextram.
###### 51
<span class=vrs>51</span>Respondens autem Iesus ait: “Sinite usque huc!”. Et cum tetigisset auriculam eius, sanavit eum.
###### 52
<span class=vrs>52</span>Dixit autem Iesus ad eos, qui venerant ad se principes sacerdotum et magistratus templi et seniores: “Quasi ad latronem existis cum gladiis et fustibus
###### 53
<span class=vrs>53</span>Cum cotidie vobiscum fuerim in templo, non extendistis manus in me; sed haec est hora vestra et potestas tenebrarum”.
###### 54
<span class=vrs>54</span>Comprehendentes autem eum, duxerunt et introduxerunt in domum principis sacerdotum. Petrus vero sequebatur a longe.
###### 55
<span class=vrs>55</span>Accenso autem igni in medio atrio et circumsedentibus illis, sedebat Petrus in medio eorum.
###### 56
<span class=vrs>56</span>Quem cum vidisset ancilla quaedam sedentem ad lumen et eum fuisset intuita, dixit:
###### 57
<span class=vrs>57</span>“Et hic cum illo erat!”. At ille negavit eum dicens:
###### 58
<span class=vrs>58</span>“Mulier, non novi illum!”. Et post pusillum alius videns eum dixit: “Et tu de illis es!”. Petrus vero ait: “O homo, non sum!”.
###### 59
<span class=vrs>59</span>Et intervallo facto quasi horae unius, alius quidam affirmabat dicens: “Vere et hic cum illo erat, nam et Galilaeus est!”.
###### 60
<span class=vrs>60</span>Et ait Petrus: “Homo, nescio quid dicis!”. Et continuo adhuc illo loquente cantavit gallus.
###### 61
<span class=vrs>61</span>Et conversus Dominus respexit Petrum; et recordatus est Petrus verbi Domini, sicut dixit ei: “Priusquam gallus cantet hodie, ter me negabis”.
###### 62
<span class=vrs>62</span>Et egressus foras flevit amare.
###### 63
<span class=vrs>63</span>Et viri, qui tenebant illum, illudebant ei caedentes;
###### 64
<span class=vrs>64</span>et velaverunt eum et interrogabant eum dicentes: “Prophetiza: Quis est, qui te percussit”.
###### 65
<span class=vrs>65</span>Et alia multa blasphemantes dicebant in eum.
###### 66
<span class=vrs>66</span>Et ut factus est dies, convenerunt seniores plebis et principes sacerdotum et scribae et duxerunt illum in concilium suum
###### 67
<span class=vrs>67</span>dicentes: “Si tu es Christus, dic nobis”. Et ait illis: “Si vobis dixero, non credetis;
###### 68
<span class=vrs>68</span>si autem interrogavero, non respondebitis mihi.
###### 69
<span class=vrs>69</span>Ex hoc autem erit Filius hominis sedens a dextris virtutis Dei”.
###### 70
<span class=vrs>70</span>Dixerunt autem omnes: “Tu ergo es Filius Dei”. Qui ait ad illos: “Vos dicitis quia ego sum”.
###### 71
<span class=vrs>71</span>At illi dixerunt: “Quid adhuc desideramus testimonium Ipsi enim audivimus de ore eius!”.
***
