
# Evangelium secundum Lucam 24
***
###### 1
<span class=vrs>1</span>Prima autem sabbatorum, valde diluculo venerunt ad monumentum portantes, quae paraverant, aromata.
###### 2
<span class=vrs>2</span>Et invenerunt lapidem revolutum a monumento;
###### 3
<span class=vrs>3</span>et ingressae non invenerunt corpus Domini Iesu.
###### 4
<span class=vrs>4</span>Et factum est, dum mente haesitarent de isto, ecce duo viri steterunt secus illas in veste fulgenti.
###### 5
<span class=vrs>5</span>Cum timerent autem et declinarent vultum in terram, dixerunt ad illas: “Quid quaeritis viventem cum mortuis
###### 6
<span class=vrs>6</span>Non est hic, sed surrexit. Recordamini qualiter locutus est vobis, cum adhuc in Galilaea esset,
###### 7
<span class=vrs>7</span>dicens: “Oportet Filium hominis tradi in manus hominum peccatorum et crucifigi et die tertia resurgere””.
###### 8
<span class=vrs>8</span>Et recordatae sunt verborum eius
###### 9
<span class=vrs>9</span>et regressae a monumento nuntiaverunt haec omnia illis Undecim et ceteris omnibus.
###### 10
<span class=vrs>10</span>Erat autem Maria Magdalene et Ioanna et Maria Iacobi; et ceterae cum eis dicebant ad apostolos haec.
###### 11
<span class=vrs>11</span>Et visa sunt ante illos sicut deliramentum verba ista, et non credebant illis.
###### 12
<span class=vrs>12</span>Petrus autem surgens cucurrit ad monumentum et procumbens videt linteamina sola; et rediit ad sua mirans, quod factum fuerat.
###### 13
<span class=vrs>13</span>Et ecce duo ex illis ibant ipsa die in castellum, quod erat in spatio stadiorum sexaginta ab Ierusalem nomine Emmaus;
###### 14
<span class=vrs>14</span>et ipsi loquebantur ad invicem de his omnibus, quae acciderant.
###### 15
<span class=vrs>15</span>Et factum est, dum fabularentur et secum quaererent, et ipse Iesus appropinquans ibat cum illis;
###### 16
<span class=vrs>16</span>oculi autem illorum tenebantur, ne eum agnoscerent.
###### 17
<span class=vrs>17</span>Et ait ad illos: “Qui sunt hi sermones, quos confertis ad invicem ambulantes”. Et steterunt tristes.
###### 18
<span class=vrs>18</span>Et respondens unus, cui nomen Cleopas, dixit ei: “Tu solus peregrinus es in Ierusalem et non cognovisti, quae facta sunt in illa his diebus”.
###### 19
<span class=vrs>19</span>Quibus ille dixit: “Quae”. Et illi dixerunt ei: “De Iesu Nazareno, qui fuit vir propheta, potens in opere et sermone coram Deo et omni populo;
###### 20
<span class=vrs>20</span>et quomodo eum tradiderunt summi sacerdotes et principes nostri in damnationem mortis et crucifixerunt eum.
###### 21
<span class=vrs>21</span>Nos autem sperabamus, quia ipse esset redempturus Israel; at nunc super haec omnia tertia dies hodie quod haec facta sunt.
###### 22
<span class=vrs>22</span>Sed et mulieres quaedam ex nostris terruerunt nos, quae ante lucem fuerunt ad monumentum
###### 23
<span class=vrs>23</span>et, non invento corpore eius, venerunt dicentes se etiam visionem angelorum vidisse, qui dicunt eum vivere.
###### 24
<span class=vrs>24</span>Et abierunt quidam ex nostris ad monumentum et ita invenerunt, sicut mulieres dixerunt, ipsum vero non viderunt”.
###### 25
<span class=vrs>25</span>Et ipse dixit ad eos: “O stulti et tardi corde ad credendum in omnibus, quae locuti sunt Prophetae!
###### 26
<span class=vrs>26</span>Nonne haec oportuit pati Christum et intrare in gloriam suam”.
###### 27
<span class=vrs>27</span>Et incipiens a Moyse et omnibus Prophetis interpretabatur illis in omnibus Scripturis, quae de ipso erant.
###### 28
<span class=vrs>28</span>Et appropinquaverunt castello, quo ibant, et ipse se finxit longius ire.
###### 29
<span class=vrs>29</span>Et coegerunt illum dicentes: “Mane nobiscum, quoniam advesperascit, et inclinata est iam dies”. Et intravit, ut maneret cum illis.
###### 30
<span class=vrs>30</span>Et factum est, dum recumberet cum illis, accepit panem et benedixit ac fregit et porrigebat illis.
###### 31
<span class=vrs>31</span>Et aperti sunt oculi eorum, et cognoverunt eum; et ipse evanuit ab eis.
###### 32
<span class=vrs>32</span>Et dixerunt ad invicem: “Nonne cor nostrum ardens erat in nobis, dum loqueretur nobis in via et aperiret nobis Scripturas”.
###### 33
<span class=vrs>33</span>Et surgentes eadem hora regressi sunt in Ierusalem et invenerunt congregatos Undecim et eos, qui cum ipsis erant,
###### 34
<span class=vrs>34</span>dicentes: “Surrexit Dominus vere et apparuit Simoni”.
###### 35
<span class=vrs>35</span>Et ipsi narrabant, quae gesta erant in via, et quomodo cognoverunt eum in fractione panis.
###### 36
<span class=vrs>36</span>Dum haec autem loquuntur, ipse stetit in medio eorum et dicit eis: “Pax vobis!”.
###### 37
<span class=vrs>37</span>Conturbati vero et conterriti existimabant se spiritum videre.
###### 38
<span class=vrs>38</span>Et dixit eis: “Quid turbati estis, et quare cogitationes ascendunt in corda vestra
###### 39
<span class=vrs>39</span>Videte manus meas et pedes meos, quia ipse ego sum! Palpate me et videte, quia spiritus carnem et ossa non habet, sicut me videtis habere”.
###### 40
<span class=vrs>40</span>Et cum hoc dixisset, ostendit eis manus et pedes.
###### 41
<span class=vrs>41</span>Adhuc autem illis non credentibus prae gaudio et mirantibus, dixit eis: “Habetis hic aliquid, quod manducetur”.
###### 42
<span class=vrs>42</span>At illi obtulerunt ei partem piscis assi.
###### 43
<span class=vrs>43</span>Et sumens, coram eis manducavit.
###### 44
<span class=vrs>44</span>Et dixit ad eos: “Haec sunt verba, quae locutus sum ad vos, cum adhuc essem vobiscum, quoniam necesse est impleri omnia, quae scripta sunt in Lege Moysis et Prophetis et Psalmis de me”.
###### 45
<span class=vrs>45</span>Tunc aperuit illis sensum, ut intellegerent Scripturas.
###### 46
<span class=vrs>46</span>Et dixit eis: “Sic scriptum est, Christum pati et resurgere a mortuis die tertia,
###### 47
<span class=vrs>47</span>et praedicari in nomine eius paenitentiam in remissionem peccatorum in omnes gentes, incipientibus ab Ierusalem.
###### 48
<span class=vrs>48</span>Vos estis testes horum.
###### 49
<span class=vrs>49</span>Et ecce ego mitto promissum Patris mei in vos; vos autem sedete in civitate, quoadusque induamini virtutem ex alto”.
###### 50
<span class=vrs>50</span>Eduxit autem eos foras usque in Bethaniam et, elevatis manibus suis, benedixit eis.
###### 51
<span class=vrs>51</span>Et factum est, dum benediceret illis, recessit ab eis et ferebatur in caelum.
###### 52
<span class=vrs>52</span>Et ipsi adoraverunt eum et regressi sunt in Ierusalem cum gaudio magno
###### 53
<span class=vrs>53</span>et erant semper in templo benedicentes Deum.
***
