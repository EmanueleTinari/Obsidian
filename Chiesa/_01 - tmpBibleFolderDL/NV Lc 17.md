
# Evangelium secundum Lucam 17
***
###### 1
<span class=vrs>1</span>Et ad discipulos suos ait: “Impossibile est ut non veniant scandala; vae autem illi, per quem veniunt!
###### 2
<span class=vrs>2</span>Utilius est illi, si lapis molaris imponatur circa collum eius et proiciatur in mare, quam ut scandalizet unum de pusillis istis.
###### 3
<span class=vrs>3</span>Attendite vobis! Si peccaverit frater tuus, increpa illum et, si paenitentiam egerit, dimitte illi;
###### 4
<span class=vrs>4</span>et si septies in die peccaverit in te et septies conversus fuerit ad te dicens: “Paenitet me”, dimittes illi”.
###### 5
<span class=vrs>5</span>Et dixerunt apostoli Domino: “Adauge nobis fidem!”.
###### 6
<span class=vrs>6</span>Dixit autem Dominus: “Si haberetis fidem sicut granum sinapis, diceretis huic arbori moro: “Eradicare et transplantare in mare”, et oboediret vobis.
###### 7
<span class=vrs>7</span>Quis autem vestrum habens servum arantem aut pascentem, qui regresso de agro dicet illi: “Statim transi, recumbe”,
###### 8
<span class=vrs>8</span>et non dicet ei: “Para, quod cenem, et praecinge te et ministra mihi, donec manducem et bibam, et post haec tu manducabis et bibes”
###### 9
<span class=vrs>9</span>Numquid gratiam habet servo illi, quia fecit, quae praecepta sunt
###### 10
<span class=vrs>10</span>Sic et vos, cum feceritis omnia, quae praecepta sunt vobis, dicite: “Servi inutiles sumus; quod debuimus facere, fecimus””.
###### 11
<span class=vrs>11</span>Et factum est, dum iret in Ierusalem, et ipse transibat per mediam Samariam et Galilaeam.
###### 12
<span class=vrs>12</span>Et cum ingrederetur quoddam castellum, occurrerunt ei decem viri leprosi, qui steterunt a longe
###### 13
<span class=vrs>13</span>et levaverunt vocem dicentes: “Iesu praeceptor, miserere nostri!”.
###### 14
<span class=vrs>14</span>Quos ut vidit, dixit: “Ite, ostendite vos sacerdotibus”. Et factum est, dum irent, mundati sunt.
###### 15
<span class=vrs>15</span>Unus autem ex illis, ut vidit quia sanatus est, regressus est cum magna voce magnificans Deum
###### 16
<span class=vrs>16</span>et cecidit in faciem ante pedes eius gratias agens ei; et hic erat Samaritanus.
###### 17
<span class=vrs>17</span>Respondens autem Iesus dixit: “Nonne decem mundati sunt Et novem ubi sunt
###### 18
<span class=vrs>18</span>Non sunt inventi qui redirent, ut darent gloriam Deo, nisi hic alienigena”.
###### 19
<span class=vrs>19</span>Et ait illi: “Surge, vade; fides tua te salvum fecit”.
###### 20
<span class=vrs>20</span>Interrogatus autem a pharisaeis: “Quando venit regnum Dei”, respondit eis et dixit: “Non venit regnum Dei cum observatione,
###### 21
<span class=vrs>21</span>neque dicent: “Ecce hic” aut: “Illic”; ecce enim regnum Dei intra vos est”.
###### 22
<span class=vrs>22</span>Et ait ad discipulos: “Venient dies, quando desideretis videre unum diem Filii hominis et non videbitis.
###### 23
<span class=vrs>23</span>Et dicent vobis: “Ecce hic”, “Ecce illic”; nolite ire neque sectemini.
###### 24
<span class=vrs>24</span>Nam sicut fulgur coruscans de sub caelo in ea, quae sub caelo sunt, fulget, ita erit Filius hominis in die sua.
###### 25
<span class=vrs>25</span>Primum autem oportet illum multa pati et reprobari a generatione hac.
###### 26
<span class=vrs>26</span>Et sicut factum est in diebus Noe, ita erit et in diebus Filii hominis:
###### 27
<span class=vrs>27</span>edebant, bibebant, uxores ducebant, dabantur ad nuptias, usque in diem, qua intravit Noe in arcam, et venit diluvium et perdidit omnes.
###### 28
<span class=vrs>28</span>Similiter sicut factum est in diebus Lot: edebant, bibebant, emebant, vendebant, plantabant, aedificabant;
###### 29
<span class=vrs>29</span>qua die autem exiit Lot a Sodomis, pluit ignem et sulphur de caelo et omnes perdidit.
###### 30
<span class=vrs>30</span>Secundum haec erit, qua die Filius hominis revelabitur.
###### 31
<span class=vrs>31</span>In illa die, qui fuerit in tecto, et vasa eius in domo, ne descendat tollere illa; et, qui in agro, similiter non redeat retro.
###### 32
<span class=vrs>32</span>Memores estote uxoris Lot.
###### 33
<span class=vrs>33</span>Quicumque quaesierit animam suam salvam facere, perdet illam; et, quicumque perdiderit illam, vivificabit eam.
###### 34
<span class=vrs>34</span>Dico vobis: Illa nocte erunt duo in lecto uno: unus assumetur, et alter relinquetur;
###### 35
<span class=vrs>35</span>duae erunt molentes in unum: una assumetur, et altera relinquetur”. (
###### 36
<span class=vrs>36</span>)
###### 37
<span class=vrs>37</span>Respondentes dicunt illi: “Ubi, Domine”. Qui dixit eis: “Ubicumque fuerit corpus, illuc congregabuntur et aquilae”.
***
