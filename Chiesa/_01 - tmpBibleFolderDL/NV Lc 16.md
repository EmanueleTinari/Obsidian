
# Evangelium secundum Lucam 16
***
###### 1
<span class=vrs>1</span>Dicebat autem et ad discipulos: “Homo quidam erat dives, qui habebat vilicum, et hic diffamatus est apud illum quasi dissipasset bona ipsius.
###### 2
<span class=vrs>2</span>Et vocavit illum et ait illi: “Quid hoc audio de te Redde rationem vilicationis tuae; iam enim non poteris vilicare”.
###### 3
<span class=vrs>3</span>Ait autem vilicus intra se: “Quid faciam, quia dominus meus aufert a me vilicationem Fodere non valeo, mendicare erubesco.
###### 4
<span class=vrs>4</span>Scio quid faciam, ut, cum amotus fuero a vilicatione, recipiant me in domos suas”.
###### 5
<span class=vrs>5</span>Convocatis itaque singulis debitoribus domini sui, dicebat primo: “Quantum debes domino meo”.
###### 6
<span class=vrs>6</span>At ille dixit: “Centum cados olei”. Dixitque illi: “Accipe cautionem tuam et sede cito, scribe quinquaginta”.
###### 7
<span class=vrs>7</span>Deinde alii dixit: “Tu vero quantum debes”. Qui ait: “Centum coros tritici”. Ait illi: “Accipe litteras tuas et scribe octoginta”.
###### 8
<span class=vrs>8</span>Et laudavit dominus vilicum iniquitatis, quia prudenter fecisset, quia filii huius saeculi prudentiores filiis lucis in generatione sua sunt.
###### 9
<span class=vrs>9</span>Et ego vobis dico: Facite vobis amicos de mammona iniquitatis, ut, cum defecerit, recipiant vos in aeterna tabernacula.
###### 10
<span class=vrs>10</span>Qui fidelis est in minimo, et in maiori fidelis est; et, qui in modico iniquus est, et in maiori iniquus est.
###### 11
<span class=vrs>11</span>Si ergo in iniquo mammona fideles non fuistis, quod verum est, quis credet vobis
###### 12
<span class=vrs>12</span>Et si in alieno fideles non fuistis, quod vestrum est, quis dabit vobis
###### 13
<span class=vrs>13</span>Nemo servus potest duobus dominis servire: aut enim unum odiet et alterum diliget, aut uni adhaerebit et alterum contemnet. Non potestis Deo servire et mammonae”.
###### 14
<span class=vrs>14</span>Audiebant autem omnia haec pharisaei, qui erant avari, et deridebant illum.
###### 15
<span class=vrs>15</span>Et ait illis: “Vos estis, qui iustificatis vos coram hominibus; Deus autem novit corda vestra, quia, quod hominibus altum est, abominatio est ante Deum.
###### 16
<span class=vrs>16</span>Lex et Prophetae usque ad Ioannem; ex tunc regnum Dei evangelizatur, et omnis in illud vim facit.
###### 17
<span class=vrs>17</span>Facilius est autem caelum et terram praeterire, quam de Lege unum apicem cadere.
###### 18
<span class=vrs>18</span>Omnis, qui dimittit uxorem suam et ducit alteram, moechatur; et, qui dimissam a viro ducit, moechatur.
###### 19
<span class=vrs>19</span>Homo quidam erat dives et induebatur purpura et bysso et epulabatur cotidie splendide.
###### 20
<span class=vrs>20</span>Quidam autem pauper nomine Lazarus iacebat ad ianuam eius ulceribus plenus
###### 21
<span class=vrs>21</span>et cupiens saturari de his, quae cadebant de mensa divitis; sed et canes veniebant et lingebant ulcera eius.
###### 22
<span class=vrs>22</span>Factum est autem ut moreretur pauper et portaretur ab angelis in sinum Abrahae; mortuus est autem et dives et sepultus est.
###### 23
<span class=vrs>23</span>Et in inferno elevans oculos suos, cum esset in tormentis, videbat Abraham a longe et Lazarum in sinu eius.
###### 24
<span class=vrs>24</span>Et ipse clamans dixit: “Pater Abraham, miserere mei et mitte Lazarum, ut intingat extremum digiti sui in aquam, ut refrigeret linguam meam, quia crucior in hac flamma”.
###### 25
<span class=vrs>25</span>At dixit Abraham: “Fili, recordare quia recepisti bona tua in vita tua, et Lazarus similiter mala; nunc autem hic consolatur, tu vero cruciaris.
###### 26
<span class=vrs>26</span>Et in his omnibus inter nos et vos chaos magnum firmatum est, ut hi, qui volunt hinc transire ad vos, non possint, neque inde ad nos transmeare”.
###### 27
<span class=vrs>27</span>Et ait: “Rogo ergo te, Pater, ut mittas eum in domum patris mei
###### 28
<span class=vrs>28</span>— habeo enim quinque fratres — ut testetur illis, ne et ipsi veniant in locum hunc tormentorum”.
###### 29
<span class=vrs>29</span>Ait autem Abraham: “Habent Moysen et Prophetas; audiant illos”.
###### 30
<span class=vrs>30</span>At ille dixit: “Non, pater Abraham, sed si quis ex mortuis ierit ad eos, paenitentiam agent”.
###### 31
<span class=vrs>31</span>Ait autem illi: “Si Moysen et Prophetas non audiunt, neque si quis ex mortuis resurrexerit, credent””.
***
