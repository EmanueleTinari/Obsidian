
# Evangelium secundum Lucam 8
***
###### 1
<span class=vrs>1</span>Et factum est deinceps, et ipse iter faciebat per civitatem et castellum praedicans et evangelizans regnum Dei; et Duodecim cum illo
###### 2
<span class=vrs>2</span>et mulieres aliquae, quae erant curatae ab spiritibus malignis et infirmitatibus: Maria, quae vocatur Magdalene, de qua daemonia septem exierant,
###### 3
<span class=vrs>3</span>et Ioanna uxor Chuza, procuratoris Herodis, et Susanna et aliae multae, quae ministrabant eis de facultatibus suis.
###### 4
<span class=vrs>4</span>Cum autem turba plurima conveniret, et de singulis civitatibus properarent ad eum, dixit per similitudinem:
###### 5
<span class=vrs>5</span>“Exiit, qui seminat, seminare semen suum. Et dum seminat ipse, aliud cecidit secus viam et conculcatum est, et volucres caeli comederunt illud.
###### 6
<span class=vrs>6</span>Et aliud cecidit super petram et natum aruit, quia non habebat umorem.
###### 7
<span class=vrs>7</span>Et aliud cecidit inter spinas, et simul exortae spinae suffocaverunt illud.
###### 8
<span class=vrs>8</span>Et aliud cecidit in terram bonam et ortum fecit fructum centuplum”. Haec dicens clamabat: “Qui habet aures audiendi, audiat”.
###### 9
<span class=vrs>9</span>Interrogabant autem eum discipuli eius, quae esset haec parabola.
###### 10
<span class=vrs>10</span>Quibus ipse dixit: “Vobis datum est nosse mysteria regni Dei, ceteris autem in parabolis, ut videntes non videant et audientes non intellegant.
###### 11
<span class=vrs>11</span>Est autem haec parabola: Semen est verbum Dei.
###### 12
<span class=vrs>12</span>Qui autem secus viam, sunt qui audiunt; deinde venit Diabolus et tollit verbum de corde eorum, ne credentes salvi fiant.
###### 13
<span class=vrs>13</span>Qui autem supra petram: qui cum audierint, cum gaudio suscipiunt verbum; et hi radices non habent, qui ad tempus credunt, et in tempore tentationis recedunt.
###### 14
<span class=vrs>14</span>Quod autem in spinis cecidit: hi sunt, qui audierunt et a sollicitudinibus et divitiis et voluptatibus vitae euntes suffocantur et non referunt fructum.
###### 15
<span class=vrs>15</span>Quod autem in bonam terram: hi sunt, qui in corde bono et optimo audientes verbum retinent et fructum afferunt in patientia.
###### 16
<span class=vrs>16</span>Nemo autem lucernam accendens operit eam vaso aut subtus lectum ponit, sed supra candelabrum ponit, ut intrantes videant lumen.
###### 17
<span class=vrs>17</span>Non enim est occultum, quod non manifestetur, nec absconditum, quod non cognoscatur et in palam veniat.
###### 18
<span class=vrs>18</span>Videte ergo quomodo audiatis: qui enim habet, dabitur illi; et, quicumque non habet, etiam quod putat se habere, auferetur ab illo”.
###### 19
<span class=vrs>19</span>Venerunt autem ad illum mater et fratres eius, et non poterant adire ad eum prae turba.
###### 20
<span class=vrs>20</span>Et nuntiatum est illi: “Mater tua et fratres tui stant foris volentes te videre”.
###### 21
<span class=vrs>21</span>Qui respondens dixit ad eos: “Mater mea et fratres mei hi sunt, qui verbum Dei audiunt et faciunt”.
###### 22
<span class=vrs>22</span>Factum est autem in una dierum, et ipse ascendit in navem et discipuli eius, et ait ad illos: “Transfretemus trans stagnum”. Et ascenderunt.
###### 23
<span class=vrs>23</span>Navigantibus autem illis, obdormivit. Et descendit procella venti in stagnum, et complebantur et periclitabantur.
###### 24
<span class=vrs>24</span>Accedentes autem suscitaverunt eum dicentes: “Praeceptor, praeceptor, perimus!”. At ille surgens increpavit ventum et tempestatem aquae, et cessaverunt, et facta est tranquillitas.
###### 25
<span class=vrs>25</span>Dixit autem illis: “Ubi est fides vestra”. Qui timentes mirati sunt dicentes ad invicem: “Quis putas hic est, quia et ventis imperat et aquae, et oboediunt ei”.
###### 26
<span class=vrs>26</span>Enavigaverunt autem ad regionem Gergesenorum, quae est contra Galilaeam.
###### 27
<span class=vrs>27</span>Et cum egressus esset ad terram, occurrit illi vir quidam de civitate, qui habebat daemonia et iam tempore multo vestimento non induebatur neque in domo manebat sed in monumentis.
###### 28
<span class=vrs>28</span>Is ut vidit Iesum, exclamans procidit ante illum et voce magna dixit: “Quid mihi et tibi est, Iesu, Fili Dei Altissimi Obsecro te, ne me torqueas”.
###### 29
<span class=vrs>29</span>Praecipiebat enim spiritui immundo, ut exiret ab homine. Multis enim temporibus arripiebat illum, vinciebatur catenis et compedibus custoditus; et ruptis vinculis, agebatur a daemonio in deserta.
###### 30
<span class=vrs>30</span>Interrogavit autem illum Iesus dicens: “Quod tibi nomen est”. At ille dixit: “Legio”, quia intraverunt daemonia multa in eum.
###### 31
<span class=vrs>31</span>Et rogabant eum, ne imperaret illis, ut in abyssum irent.
###### 32
<span class=vrs>32</span>Erat autem ibi grex porcorum multorum pascentium in monte; et rogaverunt eum, ut permitteret eis in illos ingredi. Et permisit illis.
###### 33
<span class=vrs>33</span>Exierunt ergo daemonia ab homine et intraverunt in porcos, et impetu abiit grex per praeceps in stagnum et suffocatus est.
###### 34
<span class=vrs>34</span>Quod ut viderunt factum, qui pascebant, fugerunt et nuntiaverunt in civitatem et in villas.
###### 35
<span class=vrs>35</span>Exierunt autem videre, quod factum est, et venerunt ad Iesum et invenerunt hominem sedentem, a quo daemonia exierant, vestitum ac sana mente ad pedes Iesu et timuerunt.
###### 36
<span class=vrs>36</span>Nuntiaverunt autem illis hi, qui viderant, quomodo sanus factus esset, qui a daemonio vexabatur.
###### 37
<span class=vrs>37</span>Et rogaverunt illum omnis multitudo regionis Gergesenorum, ut discederet ab ipsis, quia timore magno tenebantur. Ipse autem ascendens navem reversus est.
###### 38
<span class=vrs>38</span>Et rogabat illum vir, a quo daemonia exierant, ut cum eo esset. Dimisit autem eum dicens:
###### 39
<span class=vrs>39</span>“Redi domum tuam et narra quanta tibi fecit Deus”. Et abiit per universam civitatem praedicans quanta illi fecisset Iesus.
###### 40
<span class=vrs>40</span>Cum autem rediret Iesus, excepit illum turba; erant enim omnes exspectantes eum.
###### 41
<span class=vrs>41</span>Et ecce venit vir, cui nomen Iairus, et ipse princeps synagogae erat, et cecidit ad pedes Iesu rogans eum, ut intraret in domum eius,
###### 42
<span class=vrs>42</span>quia filia unica erat illi fere annorum duodecim, et haec moriebatur. Et dum iret, a turbis comprimebatur.
###### 43
<span class=vrs>43</span>Et mulier quaedam erat in fluxu sanguinis ab annis duodecim, quae in medicos erogaverat omnem substantiam suam nec ab ullo potuit curari;
###### 44
<span class=vrs>44</span>accessit retro et tetigit fimbriam vestimenti eius, et confestim stetit fluxus sanguinis eius.
###### 45
<span class=vrs>45</span>Et ait Iesus: “Quis est, qui me tetigit”. Negantibus autem omnibus, dixit Petrus: “Praeceptor, turbae te comprimunt et affligunt”.
###### 46
<span class=vrs>46</span>At dixit Iesus: “Tetigit me aliquis; nam et ego novi virtutem de me exisse”.
###### 47
<span class=vrs>47</span>Videns autem mulier quia non latuit, tremens venit et procidit ante eum et ob quam causam tetigerit eum indicavit coram omni populo et quemadmodum confestim sanata sit.
###### 48
<span class=vrs>48</span>At ipse dixit illi: “Filia, fides tua te salvam fecit. Vade in pace”.
###### 49
<span class=vrs>49</span>Adhuc illo loquente, venit quidam e domo principis synagogae dicens: “Mortua est filia tua; noli amplius vexare magistrum”.
###### 50
<span class=vrs>50</span>Iesus autem, audito hoc verbo, respondit ei: “Noli timere; crede tantum, et salva erit”.
###### 51
<span class=vrs>51</span>Et cum venisset domum, non permisit intrare secum quemquam nisi Petrum et Ioannem et Iacobum et patrem puellae et matrem.
###### 52
<span class=vrs>52</span>Flebant autem omnes et plangebant illam. At ille dixit: “Nolite flere; non est enim mortua, sed dormit”.
###### 53
<span class=vrs>53</span>Et deridebant eum scientes quia mortua esset.
###### 54
<span class=vrs>54</span>Ipse autem tenens manum eius clamavit dicens: “Puella, surge!”.
###### 55
<span class=vrs>55</span>Et reversus est spiritus eius, et surrexit continuo; et iussit illi dari manducare.
###### 56
<span class=vrs>56</span>Et stupuerunt parentes eius, quibus praecepit, ne alicui dicerent, quod factum erat.
***
