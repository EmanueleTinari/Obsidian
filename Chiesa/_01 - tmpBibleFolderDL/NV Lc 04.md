
# Evangelium secundum Lucam 4
***
###### 1
<span class=vrs>1</span>Iesus autem plenus Spiritu Sancto regressus est ab Iordane et agebatur in Spiritu in deserto
###### 2
<span class=vrs>2</span>diebus quadraginta et tentabatur a Diabolo. Et nihil manducavit in diebus illis et, consummatis illis, esuriit.
###### 3
<span class=vrs>3</span>Dixit autem illi Diabolus: “Si Filius Dei es, dic lapidi huic, ut panis fiat”.
###### 4
<span class=vrs>4</span>Et respondit ad illum Iesus: “Scriptum est: “Non in pane solo vivet homo””.
###### 5
<span class=vrs>5</span>Et sustulit illum et ostendit illi omnia regna orbis terrae in momento temporis;
###### 6
<span class=vrs>6</span>et ait ei Diabolus: “Tibi dabo potestatem hanc universam et gloriam illorum, quia mihi tradita est, et, cui volo, do illam:
###### 7
<span class=vrs>7</span>tu ergo, si adoraveris coram me, erit tua omnis”.
###### 8
<span class=vrs>8</span>Et respondens Iesus dixit illi: “Scriptum est: “Dominum Deum tuum adorabis et illi soli servies””.
###### 9
<span class=vrs>9</span>Duxit autem illum in Ierusalem et statuit eum supra pinnam templi et dixit illi: “Si Filius Dei es, mitte te hinc deorsum.
###### 10
<span class=vrs>10</span>Scriptum est enim: “Angelis suis mandabit de te, ut conservent te”
###### 11
<span class=vrs>11</span>et: “In manibus tollent te, ne forte offendas ad lapidem pedem tuum””.
###### 12
<span class=vrs>12</span>Et respondens Iesus ait illi: “Dictum est: “Non tentabis Dominum Deum tuum””.
###### 13
<span class=vrs>13</span>Et consummata omni tentatione, Diabolus recessit ab illo usque ad tempus.
###### 14
<span class=vrs>14</span>Et regressus est Iesus in virtute Spiritus in Galilaeam. Et fama exiit per universam regionem de illo.
###### 15
<span class=vrs>15</span>Et ipse docebat in synagogis eorum et magnificabatur ab omnibus.
###### 16
<span class=vrs>16</span>Et venit Nazareth, ubi erat nutritus, et intravit secundum consuetudinem suam die sabbati in synagogam et surrexit legere.
###### 17
<span class=vrs>17</span>Et tradi tus est illi liber prophetae Isaiae; et ut revolvit librum, invenit locum, ubi scriptum erat:
###### 18
<span class=vrs>18</span>“Spiritus Domini super me; propter quod unxit me evangelizare pauperibus, misit me praedicare captivis remissionem et caecis visum, dimittere confractos in remissione,
###### 19
<span class=vrs>19</span>praedicare annum Domini acceptum”.
###### 20
<span class=vrs>20</span>Et cum plicuisset librum, reddidit ministro et sedit; et omnium in synagoga oculi erant intendentes in eum.
###### 21
<span class=vrs>21</span>Coepit autem dicere ad illos: “Hodie impleta est haec Scriptura in auribus vestris”.
###### 22
<span class=vrs>22</span>Et omnes testimonium illi dabant et mirabantur in verbis gratiae, quae procedebant de ore ipsius, et dicebant: “Nonne hic filius est Ioseph”.
###### 23
<span class=vrs>23</span>Et ait illis: “Utique dicetis mihi hanc similitudinem: “Medice, cura teipsum; quanta audivimus facta in Capharnaum, fac et hic in patria tua””.
###### 24
<span class=vrs>24</span>Ait autem: “Amen dico vobis: Nemo propheta acceptus est in patria sua.
###### 25
<span class=vrs>25</span>In veritate autem dico vobis: Multae viduae erant in diebus Eliae in Israel, quando clausum est caelum annis tribus et mensibus sex, cum facta est fames magna in omni terra;
###### 26
<span class=vrs>26</span>et ad nullam illarum missus est Elias nisi in Sarepta Sidoniae ad mulierem viduam.
###### 27
<span class=vrs>27</span>Et multi leprosi erant in Israel sub Eliseo propheta; et nemo eorum mundatus est nisi Naaman Syrus”.
###### 28
<span class=vrs>28</span>Et repleti sunt omnes in synagoga ira haec audientes;
###### 29
<span class=vrs>29</span>et surrexerunt et eiecerunt illum extra civitatem et duxerunt illum usque ad supercilium montis, supra quem civitas illorum erat aedificata, ut praecipitarent eum.
###### 30
<span class=vrs>30</span>Ipse autem transiens per medium illorum ibat.
###### 31
<span class=vrs>31</span>Et descendit in Capharnaum civitatem Galilaeae. Et docebat illos sabbatis;
###### 32
<span class=vrs>32</span>et stupebant in doctrina eius, quia in potestate erat sermo ipsius.
###### 33
<span class=vrs>33</span>Et in synagoga erat homo habens spiritum daemonii immundi; et exclamavit voce magna:
###### 34
<span class=vrs>34</span>“Sine; quid nobis et tibi, Iesu Nazarene Venisti perdere nos Scio te qui sis: Sanctus Dei”.
###### 35
<span class=vrs>35</span>Et increpavit illi Iesus dicens: “Obmutesce et exi ab illo!”. Et cum proiecisset illum daemonium in medium, exiit ab illo nihilque illum nocuit.
###### 36
<span class=vrs>36</span>Et factus est pavor in omnibus; et colloquebantur ad invicem dicentes: “Quod est hoc verbum, quia in potestate et virtute imperat immundis spiritibus, et exeunt”.
###### 37
<span class=vrs>37</span>Et divulgabatur fama de illo in omnem locum regionis.
###### 38
<span class=vrs>38</span>Surgens autem de synagoga introivit in domum Simonis. Socrus autem Simonis tenebatur magna febri; et rogaverunt illum pro ea.
###### 39
<span class=vrs>39</span>Et stans super illam imperavit febri, et dimisit illam; et continuo surgens ministrabat illis.
###### 40
<span class=vrs>40</span>Cum sol autem occidisset, omnes, qui habebant infirmos variis languoribus, ducebant illos ad eum; at ille singulis manus imponens curabat eos.
###### 41
<span class=vrs>41</span>Exibant autem daemonia a multis clamantia et dicentia: “Tu es Filius Dei”. Et increpans non sinebat ea loqui, quia sciebant ipsum esse Christum.
###### 42
<span class=vrs>42</span>Facta autem die, egressus ibat in desertum locum; et turbae requirebant eum et venerunt usque ad ipsum et detinebant illum, ne discederet ab eis.
###### 43
<span class=vrs>43</span>Quibus ille ait: “Et aliis civitatibus oportet me evangelizare regnum Dei, quia ideo missus sum”.
###### 44
<span class=vrs>44</span>Et erat praedicans in synagogis Iudaeae.
***
