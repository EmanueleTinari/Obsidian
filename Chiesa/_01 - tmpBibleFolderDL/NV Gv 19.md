
# Evangelium secundum Ioannem 19
***
###### 1
<span class=vrs>1</span>Tunc ergo apprehendit Pilatus Iesum et flagellavit.
###### 2
<span class=vrs>2</span>Et milites, plectentes coronam de spinis, imposuerunt capiti eius et veste purpurea circumdederunt eum;
###### 3
<span class=vrs>3</span>et veniebant ad eum et dicebant: “Ave, rex Iudaeorum!”, et dabant ei alapas.
###### 4
<span class=vrs>4</span>Et exiit iterum Pilatus foras et dicit eis: “Ecce adduco vobis eum foras, ut cognoscatis quia in eo invenio causam nullam”.
###### 5
<span class=vrs>5</span>Exiit ergo Iesus foras, portans spineam coronam et purpureum vestimentum. Et dicit eis: “Ecce homo!”.
###### 6
<span class=vrs>6</span>Cum ergo vidissent eum pontifices et ministri, clamaverunt dicentes: “Crucifige, crucifige!”. Dicit eis Pilatus: “Accipite eum vos et crucifigite; ego enim non invenio in eo causam”.
###### 7
<span class=vrs>7</span>Responderunt ei Iudaei: “Nos legem habemus, et secundum legem debet mori, quia Filium Dei se fecit”.
###### 8
<span class=vrs>8</span>Cum ergo audisset Pilatus hunc sermonem, magis timuit
###### 9
<span class=vrs>9</span>et ingressus est praetorium iterum et dicit ad Iesum: “Unde es tu”. Iesus autem responsum non dedit ei.
###### 10
<span class=vrs>10</span>Dicit ergo ei Pilatus: “Mihi non loqueris Nescis quia potestatem habeo dimittere te et potestatem habeo crucifigere te”.
###### 11
<span class=vrs>11</span>Respondit Iesus: “Non haberes potestatem adversum me ullam, nisi tibi esset datum desuper; propterea, qui tradidit me tibi, maius peccatum habet”.
###### 12
<span class=vrs>12</span>Exinde quaerebat Pilatus dimittere eum; Iudaei autem clamabant dicentes: “Si hunc dimittis, non es amicus Caesaris! Omnis, qui se regem facit, contradicit Caesari”.
###### 13
<span class=vrs>13</span>Pilatus ergo, cum audisset hos sermones, adduxit foras Iesum et sedit pro tribunali in locum, qui dicitur Lithostrotos, Hebraice autem Gabbatha.
###### 14
<span class=vrs>14</span>Erat autem Parasceve Paschae, hora erat quasi sexta. Et dicit Iudaeis: “Ecce rex vester!”.
###### 15
<span class=vrs>15</span>Clamaverunt ergo illi: “Tolle, tolle, crucifige eum!”. Dicit eis Pilatus: “Regem vestrum crucifigam”. Responderunt pontifices: “Non habemus regem, nisi Caesarem”.
###### 16
<span class=vrs>16</span>Tunc ergo tradidit eis illum, ut crucifigeretur. Susceperunt ergo Iesum.
###### 17
<span class=vrs>17</span>Et baiulans sibi crucem exivit in eum, qui dicitur Calvariae locum, quod Hebraice dicitur Golgotha,
###### 18
<span class=vrs>18</span>ubi eum crucifixerunt et cum eo alios duos hinc et hinc, medium autem Iesum.
###### 19
<span class=vrs>19</span>Scripsit autem et titulum Pilatus et posuit super crucem; erat autem scriptum: “Iesus Nazarenus Rex Iudaeorum”.
###### 20
<span class=vrs>20</span>Hunc ergo titulum multi legerunt Iudaeorum, quia prope civitatem erat locus, ubi crucifixus est Iesus; et erat scriptum Hebraice, Latine, Graece.
###### 21
<span class=vrs>21</span>Dicebant ergo Pilato pontifices Iudaeorum: “Noli scribere: Rex Iudaeorum, sed: Ipse dixit: “Rex sum Iudaeorum””.
###### 22
<span class=vrs>22</span>Respondit Pilatus: “Quod scripsi, scripsi!”.
###### 23
<span class=vrs>23</span>Milites ergo cum crucifixissent Iesum, acceperunt vestimenta eius et fecerunt quattuor partes, unicuique militi partem, et tunicam. Erat autem tunica inconsutilis, desuper contexta per totum.
###### 24
<span class=vrs>24</span>Dixerunt ergo ad invicem: “Non scindamus eam, sed sortiamur de illa,cuius sit”, ut Scriptura impleatur dicens: “Partiti sunt vestimenta mea sibi et in vestem meam miserunt sortem”. Et milites quidem haec fecerunt.
###### 25
<span class=vrs>25</span>Stabant autem iuxta crucem Iesu mater eius et soror matris eius, Maria Cleopae, et Maria Magdalene.
###### 26
<span class=vrs>26</span>Cum vidisset ergo Iesus matrem et discipulum stantem, quem diligebat, dicit matri: “Mulier, ecce filius tuus”.
###### 27
<span class=vrs>27</span>Deinde dicit discipulo: “Ecce mater tua”. Et ex illa hora accepit eam discipulus in sua.
###### 28
<span class=vrs>28</span>Post hoc sciens Iesus quia iam omnia consummata sunt, ut consummaretur Scriptura, dicit: “Sitio”.
###### 29
<span class=vrs>29</span>Vas positum erat aceto plenum; spongiam ergo plenam aceto hyssopo circumponentes, obtulerunt ori eius.
###### 30
<span class=vrs>30</span>Cum ergo accepisset acetum, Iesus dixit: “Consummatum est!”. Et inclinato capite tradidit spiritum.
###### 31
<span class=vrs>31</span>Iudaei ergo, quoniam Parasceve erat, ut non remanerent in cruce corpora sabbato, erat enim magnus dies illius sabbati, rogaverunt Pilatum, ut frangerentur eorum crura, et tollerentur.
###### 32
<span class=vrs>32</span>Venerunt ergo milites et primi quidem fregerunt crura et alterius, qui crucifixus est cum eo;
###### 33
<span class=vrs>33</span>ad Iesum autem cum venissent, ut viderunt eum iam mortuum, non fregerunt eius crura,
###### 34
<span class=vrs>34</span>sed unus militum lancea latus eius aperuit, et continuo exivit sanguis et aqua.
###### 35
<span class=vrs>35</span>Et qui vidit, testimonium perhibuit, et verum est eius testimonium, et ille scit quia vera dicit, ut et vos credatis.
###### 36
<span class=vrs>36</span>Facta sunt enim haec, ut Scriptura impleatur: “Os non comminuetur eius”,
###### 37
<span class=vrs>37</span>et iterum alia Scriptura dicit: “Videbunt in quem transfixerunt”.
###### 38
<span class=vrs>38</span>Post haec autem rogavit Pilatum Ioseph ab Arimathaea, qui erat discipulus Iesu, occultus autem propter metum Iudaeorum, ut tolleret corpus Iesu; et permisit Pilatus. Venit ergo et tulit corpus eius.
###### 39
<span class=vrs>39</span>Venit autem et Nicodemus, qui venerat ad eum nocte primum, ferens mixturam myrrhae et aloes quasi libras centum.
###### 40
<span class=vrs>40</span>Acceperunt ergo corpus Iesu et ligaverunt illud linteis cum aromatibus, sicut mos Iudaeis est sepelire.
###### 41
<span class=vrs>41</span>Erat autem in loco, ubi crucifixus est, hortus, et in horto monumentum novum, in quo nondum quisquam positus erat.
###### 42
<span class=vrs>42</span>Ibi ergo propter Parascevem Iudaeorum, quia iuxta erat monumentum, posuerunt Iesum.
***
