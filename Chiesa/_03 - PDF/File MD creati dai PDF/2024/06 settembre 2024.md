
### Primo venerdì del mese

#### *Intenzione di preghiera del Papa*:
***Per il grido della terra***<br>Preghiamo perché ciascuno di noi ascolti con il cuore il grido della Terra e delle vittime dei disastri ambientali e della crisi climatica, impegnandosi in prima persona a custodire il mondo che abitiamo.

#### *Intenzione di preghiera dei Vescovi*:
Preghiamo per coloro che ad ogni età soffrono a causa della malattia mentale, perché ad essi siano offerte le cure necessarie dalle strutture sanitarie e l'amore dei fratelli.

#### *Intenzione di preghiera per il Clero*:
Cuore di Gesù, ristora e delizia l'anima dei Tuoi ministri, perché siano strumento di Grazia a beneficio di tanti.

#### *Per estendere la propria preghiera apostolica si può*
- ricevere il **6 settembre**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Preghiera mensile*
Padre buono, il grido della terra risuona nel Cuore del tuo Figlio Gesù e grida a noi:<br>“Voglio misericordia e non sacrifici”.<br>La nostra Casa Comune ci implora un cambiamento audace e radicale del nostro modo di vivere.<br>Abbiamo bisogno di coraggio e di una santa indignazione per impegnarci in un cambiamento culturale che accolga il grido della terra e dei poveri.<br>Abbiamo bisogno che il fuoco del tuo Spirito Santo arda nei nostri cuori per contemplare e ringraziare, per accogliere e prenderci cura, affinché tutti possiamo sentirci uniti in te.<br>Possano i nostri gesti di amore e di cura per tutti e per tutto elevarsi a Te come preghiera universale di adorazione, di ringraziamento e di perdono.<br>La nostra vita quotidiana possa riflettere uno stile di vita sobrio e modesto, meno avido nei confronti del mondo e degli altri.<br>Accogliamo questo grido d’aiuto.

### *Giubileo del Cuore di Gesù*
Gesù mi domandò il cuore e io lo supplicai di prenderlo.<br>Lo prese e lo mise nel suo Cuore adorabile, nel quale me lo fece vedere come un piccolo atomo, che si consumava in quella fornace ardente.<br>In un secondo tempo lo ritirò come fiamma incandescente in forma di cuore e lo rimise dove l’aveva preso, dicendomi:<br>“Eccoti, mia diletta, un prezioso pegno del mio amore che racchiude nel tuo costato una piccola scintilla delle sue fiamme più vive, affinché ti serva da cuore e ti consumi fino all’ultimo istante della tua vita”.<br>(Santa Margherita Maria Alacoque - Autobiografia n. 53)

### *Il mondo nel cuore*
“Quando i popoli non rispettano il bene del suolo, il bene dell'ambiente, il bene del tempo, il bene della vegetazione o il bene della fauna, questo bene generale, cadono in atteggiamenti non umani, perché perdono il contatto con la madre terra”<br>([[Scheda 266° papa - Francesco|Francesco]])<br>«Il Signore Dio prese l'uomo e lo pose nel giardino di Eden, perché lo coltivasse e lo custodisse»<br>(*<span class="BibleRef">[[Gn 2,15|Gen 2,15]]</span>*).<br>***Mi sento custode della bellezza del creato***?<br>***Ho rispetto per ogni creatura di Dio e per l'ambiente in cui vivo***?<br>***Attraverso quali gesti e atteggiamenti concreti esprimo, nella mia quotidianità, la cura per la casa comune***?<br>“Molti poveri vivono in luoghi particolarmente colpiti da fenomeni connessi al riscaldamento. Non hanno altre disponibilità economiche e altre risorse che permettano loro di adattarsi agli impatti climatici o di far fronte a situazioni catastrofiche, e hanno poco accesso a servizi sociali e di tutela”<br>([[Scheda 266° papa - Francesco|Francesco]])<br>***Mi metto in ascolto del grido della terra***?<br>***Mi sento impegnato nella difesa dell'ambiente***?<br>***Riesco a sentire il grido delle vittime delle calamità ambientali e dei cambiamenti climatici***?<br>***Sento l'urgenza di azioni di mobilitazione***?<br>“Padre buono, la nostra Casa Comune ci implora un cambiamento audace e radicale nel nostro modo di vivere”.<br>***Sono consapevole che è chiesto anche a me un cambiamento radicale di stile di vita***?<br>***Attraverso quali scelte e atteggiamenti concreti questa conversione può realizzarsi***?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen