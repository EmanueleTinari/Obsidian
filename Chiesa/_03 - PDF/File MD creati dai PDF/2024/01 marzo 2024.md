
### Primo venerdì del mese

#### *Intenzione di preghiera del Papa*:
**Per i nuovi martiri**.<br>Preghiamo perché coloro che in varie parti del mondo rischiano la vita per il Vangelo contagino la Chiesa con il proprio coraggio e la propria spinta missionaria.

#### *Intenzione di preghiera dei Vescovi*:
Preghiamo perché quanti vivono nel bisogno e nell’emarginazione, ricevano il necessario aiuto da fratelli e sorelle, figli dello stesso Padre.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **1 marzo**, **primo venerdì del mese**, la Comunione, per chi rischia la vita nel mondo nel nome del Vangelo.
- recitare per la Chiesa, ogni giorno, almeno una decina del ROSARIO meditando uno dei **Misteri Dolorosi**.
- **intenzione di preghiera per il Clero**: Cuore di Gesù, sei stato divinamente formato nel grembo di Maria: fa’ che i Tuoi ministri, per intercessione di Tua Madre, imparino da Te cosa significa “Misericordia e non sacrifici”.

#### *Consigli per la tua preghiera*

- La preghiera personale è l’esperienza di un incontro.
Come preghi?<br>Cosa diresti della tua esperienza di preghiera?<br>Naturalmente non è un testo che può essere letto meccanicamente o come una formula magica, ma sono parole rivolte a qualcuno.<br>Chiedi come i discepoli:<br>“Signore, insegnaci a pregare”.