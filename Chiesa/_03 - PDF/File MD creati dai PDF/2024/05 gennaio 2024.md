
### Primo venerdì del mese

#### *Intenzione di preghiera del Papa*:
**Per il dono della diversità nella Chiesa**.<br>Preghiamo perché lo Spirito aiuti a riconoscere il dono dei diversi carismi dentro le comunità cristiane e a scoprire la ricchezza delle differenti tradizioni rituali in seno alla Chiesa Cattolica.

#### *Intenzione di preghiera dei Vescovi*:
Preghiamo perché la scuola, luogo di crescita e di relazione, sappia sostenere il cammino di bambini e ragazzi che provengono da ogni condizione sociale.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **5 gennaio**, **primo venerdì del mese**, la Comunione, e scoprire la ricchezza delle differenti tradizioni in seno alla Chiesa Cattolica.
- recitare per la Chiesa, ogni giorno, almeno una decina del ROSARIO meditando uno dei **Misteri della Luce**.
- **intenzione di preghiera per il Clero**: Cuore di Gesù, anima e sostieni la paternità sacerdotale nei confronti dei giovani, sul modello del Tuo servo san Giovanni Bosco: che i Tuoi ministri sappiano essere segno del Tuo volto misericordioso e paziente.

#### *Consigli per la tua preghiera*

- "Gesù, cosa devo imparare dalla tua preghiera?"
I discepoli più vicini a Gesù avevano avvertito che il suo modo di essere e di amare nasceva dalla sua relazione con il Padre, nei lunghi tempi di preghiera, appartato, molto presto al mattino quando era ancora buio o la sera tardi dopo una missione (Lc 6, 12).<br>Un giorno, quando realizzarono come pregava, gli chiesero di conoscere questo segreto:<br>“Signore insegnaci a pregare!”<br>E tu, cosa vuoi imparare dalla preghiera di Gesù?