
### Primo venerdì del mese

#### *Intenzione di preghiera del Papa*:
**Per la formazione di religiose, religiosi e seminaristi**.<br>Preghiamo perché le religiose, i religiosi e i seminaristi crescano nel proprio cammino vocazionale attraverso una formazione umana, pastorale, spirituale e comunitaria, che li porti a essere testimoni credibili del Vangelo.

#### *Intenzione di preghiera dei Vescovi*:
Preghiamo affinché ogni cristiano sappia recarsi nei luoghi lontani dalla fede per aprirsi all’incontro con l’altro e definire spazi di dialogo libero e fraterno.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **3 maggio**, **primo venerdì del mese**, la Comunione, per la formazione dei religiosi/e affinché possano essere testimoni credibili del Vangelo.
- recitare per la Chiesa, ogni giorno, almeno una decina del ROSARIO meditando uno dei **Misteri Gaudiosi**.
- **intenzione di preghiera per il Clero**: Cuore di Gesù, e Cuore immacolato di Maria, riempite del Vostro Amore il cuore di ogni sacerdote, che diventi canale di Grazia per tanti.

#### *Consigli per la tua preghiera*

- Prega un Padre nostro alla fine della tua meditazione.
Meditare.<br>Alla fine della tua preghiera chiedi al Signore come fecero gli Apostoli<br>“Signore insegnaci a pregare”<br>e Gesù ti dice:<br>“Quando preghi, di’: Padre nostro...”.<br>Concludi la tua preghiera con la preghiera che Gesù ci ha lasciato e che ci rivela il Suo profondo rapporto con il Padre.