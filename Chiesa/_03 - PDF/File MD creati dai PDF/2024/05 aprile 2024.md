
### Primo venerdì del mese

#### *Intenzione di preghiera del Papa*:
**Per il ruolo delle donne**.<br>Preghiamo perché vengano riconosciute in ogni cultura la dignità delle donne e la loro ricchezza, e cessino le discriminazioni di cui esse sono vittime in varie parti del mondo.

#### *Intenzione di preghiera dei Vescovi*:
Preghiamo perché la Chiesa, docile all'azione dello Spirito, rifugga ogni discordia e divisione e viva l'unità e la Comunione.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **5 aprile**, **primo venerdì del mese**, la Comunione, per il ruolo delle donne, vittime in varie parti del mondo.
- recitare per la Chiesa, ogni giorno, almeno una decina del ROSARIO meditando uno dei **Misteri Gloriosi**.
- **intenzione di preghiera per il Clero**: Cuore di Gesù, trafitto e tornato a Vita risorta, colma della Tua Grazia il cuore dei Tuoi ministri, perché siano efficaci strumenti di speranza e di salvezza.

#### *Consigli per la tua preghiera*

- "Lascia che la Parola di Dio ti trasformi"
Come meditare la Parola di Dio?<br>Il testo biblico diviene Parola di Dio, Parola vivente, nel momento in cui raggiunge la mia vita, nel momento in cui parla di me, della mia storia.<br>Per questo si tratta di accoglierla con il cuore, di lasciarsi toccare da essa.<br>È un altro, è il Padre, attraverso Suo Figlio, nello Spirito, che cerca di parlarmi.<br>Medita sul Vangelo del giorno.