
### Primo venerdì del mese

#### *Intenzione di preghiera del Papa*:
***Per i pellegrini di Speranza***<br>Preghiamo perché questo Giubileo ci rafforzi nella fede, aiutandoci a riconoscere Cristo risorto in mezzo alle nostre vite, e ci trasformi in pellegrini della speranza cristiana.

#### *Intenzione di preghiera dei Vescovi*:
Preghiamo perché le nostre comunità scoprano la bellezza della vera comunione fatta di condivisione autentica del pane spezzato e collaborino per costruire nel mondo una Pace piena e duratura.

#### *Intenzione di preghiera per il Clero*:
Cuore di Gesù, anima e rianima il cuore dei Tuoi sacerdoti, perché non si lascino scoraggiare da fragilità e difficoltà, imparando da Te e dalla povertà della grotta di Betlemme.

#### *Per estendere la propria preghiera apostolica si può*
- ricevere il **6 dicembre**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Preghiera mensile*
Che gioia sentirsi chiamati ad essere pellegrini di speranza!<br>Pellegrini gioiosi, che rinnovano la propria ricerca di Cristo risorto in mezzo alla vita.<br>Padre, vogliamo vivere questo tempo facendo il nostro cammino con il tuo Figlio Gesù, abbracciando la croce del dono di sé e del servizio.<br>Vogliamo dare ragione della nostra fede!<br>Proclamare al mondo che la nostra fede non è vana, che la nostra speranza non è un'illusione, né che i nostri dolori sono vicoli ciechi!<br>La nostra vita è un cammino, un pellegrinaggio, seguendo una persona, Cristo, fonte di Vita!<br>Celebriamo il fatto che siamo figli di un Dio vivente che agisce e ci benedice, per il quale siamo tutti figli amati.<br>Cristo è il nostro destino e la nostra via!<br><br>† Amen

### *Giubileo del Cuore di Gesù*
Gesù mi disse:<br>"Io non ho dagli uomini che freddezza e ripulse alle infinite premure che mi prendo per far loro del bene.<br>Ma almeno tu dammi la gioia di compensare, per quanto ti è possibile, la loro ingratitudine".<br>Confessando io la mia incapacità, mi rispose:<br>"Tieni, eccoti con che supplire alla tua pochezza".<br>E in quel mentre il divino Cuore si aprì e ne uscì una fiamma così ardente, che temetti di esserne consumata...<br>Ed Egli:<br>Sarò io la tua forza, non temere".<br>(Santa Margherita Maria Alacoque - Autobiografia n. 54)

### *Il mondo nel cuore*
"Dobbiamo tenere accesa la fiaccola della speranza che ci è stata donata, e fare di tutto perché ognuno riacquisti la forza e la certezza di guardare al futuro con animo aperto, cuore fiducioso e mente lungimirante".<br>(Papa Francesco)<br>«Adorate il Signore, Cristo, nei vostri cuori, pronti sempre a rispondere a chiunque vi domandi ragione della speranza che è in voi»<br>(1Pt 3,15)<br>ci esorta l'Apostolo.<br>"La nostra speranza è una Persona, è il Signore Gesù che riconosciamo vivo e presente in noi e nei nostri fratelli, perché Cristo è risorto",<br>sottolinea papa Francesco.<br>**È così anche per me**?<br>**So rendere visibile, nella mia vita, questa Speranza**?<br>"Il prossimo Giubileo potrà favorire molto la ricomposizione di un clima di speranza e di fiducia, come segno di una rinnovata rinascita di cui tutti sentiamo l'urgenza.<br>Tutto ciò però sarà possibile se saremo capaci di recuperare il senso di fraternità universale, se non chiuderemo gli occhi davanti al dramma della povertà dilagante"<br>(Papa Francesco)<br>**So aiutare il mio quartiere, la mia parrocchia, il mio paese a sperare e a superare il clima dilagante di sfiducia, di pessimismo, di disfattismo**?<br>**So cogliere i segni di risurrezione che germogliano qui ed ora**?<br>"La nostra vita è un cammino, un pellegrinaggio, seguendo una persona, Cristo, fonte di Vita! Cristo è il nostro destino e la nostra via!"<br>**Mi sento incamminato verso una meta**?<br>**Gesù è per me Via, Verità, Vita**?<br>(Gv 14,6)

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen