
### Primo venerdì del mese

#### *Intenzione di preghiera del Papa*:
***Per chi ha perso un figlio***<br>Preghiamo perché tutti i genitori che piangono la morte di un figlio o una figlia trovino sostegno nella comunità e ottengano dallo Spirito consolatore la pace del cuore.

#### *Intenzione di preghiera dei Vescovi*:
Preghiamo affinché ogni incontro con la Parola di Dio accresca in noi la conoscenza dell’amore del Padre e accenda il desiderio di dialogare con il Signore Gesù.

#### *Intenzione di preghiera per il Clero*:
Cuore di Gesù, che sei il Vincitore della morte, accogli l’anima di tutti i Tuoi ministri defunti, nella pienezza della Tua Misericordia.

#### *Per estendere la propria preghiera apostolica si può*
- ricevere l'**1 novembre**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Preghiera mensile*
Maria, tu che sei Madre di tutti, accogli nel tuo cuore coloro che stanno attraversando il dolore della perdita di un figlio.<br>Conosci il dolore della perdita, il Venerdì Santo, e la sensazione di assenza e di silenzio nell'attesa del sabato.<br>Non ci sono parole per colmare il vuoto, è un addio che attenderà sempre la resurrezione della domenica di gloria.<br>Noi crediamo in quel giorno, come ha fatto Marta, e attendiamo il ricongiungimento definitivo.<br>Ma mentre questo deve ancora venire, per coloro che soffrono questo dolore, chiediamo lo Spirito di consolazione, capace di dare la vita dove c’è la morte, e di rimettere sulla strada coloro che sono caduti.<br>Donaci la grazia di essere comunità che accoglie e sostiene i genitori che hanno perso un figlio e che vivono l'annuncio della vita definitiva che li attenderà.<br><br>† Amen

### *Giubileo del Cuore di Gesù*
Fu allora che mi svelò le meraviglie inspiegabili del suo puro Amore e fino a quale eccesso questo lo avesse spinto ad amare gli uomini, dai quali poi non riceveva in cambio che ingratitudine e indifferenza.<br>"Questo, mi disse, mi fa soffrire più di tutto ciò che ho patito nella mia Passione, mentre se, in cambio, mi rendessi almeno un po' di amore, stimerei poco ciò che ho fatto per loro e vorrei, se fosse possibile, fare ancora di più".<br>(Santa Margherita Maria Alacoque - Autobiografia n. 54)

### *Il mondo nel cuore*
"Possiamo consolarci l'un l'altro, sapendo che il Signore ha vinto la morte una volta per tutte.<br>I nostri cari non sono scomparsi nel buio del nulla:<br>la speranza ci assicura che essi sono nelle mani buone e forti di Dio.<br>L'amore è più forte della morte"<br> (Papa Francesco)<br>«Io sono la risurrezione e la vita; chi crede in me, anche se muore, vivrà; chiunque vive e crede in me, non morirà in eterno»<br>(*<span class="BibleRef">[[Gv 11,25-26|Gv 11,25-26]]</span>*):<br>è la promessa di Gesù.<br>Anche a me, come a Marta, Gesù chiede:<br>**«Credi questo?»**<br>**Mi lascio abitare da questa speranza**?<br>(Ef 5,14)<br>**So donarla alle persone che incontro, soprattutto a quelle segnate dalla perdita di una persona cara**?<br>"Nascere e rinascere nella speranza, questo ci dà la fede. Tutti i nostri cari che se ne sono andati, il Signore ce li restituirà e noi ci incontreremo insieme a loro.<br>Questa speranza non delude!<br>«E Gesù lo restituì a sua madre», così farà il Signore con tutti i nostri cari nella famiglia!"<br>(Papa Francesco)<br>**Attraverso la mia preghiera, i miei gesti, la mia presenza riesco a farmi prossimo alle persone che attraversano l’esperienza del lutto**?<br>**So sostenerle nel dolore, aiutandole ad aprirsi alla speranza**?<br>**So coltivare e condividere cammini di risurrezione**?<br>“Noi crediamo nella resurrezione, come ha fatto Marta, e attendiamo il ricongiungimento definitivo”.<br>**Mi lascio illuminare dalla luce della Risurrezione di Cristo**?<br>**Sono testimone del Risorto**?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen