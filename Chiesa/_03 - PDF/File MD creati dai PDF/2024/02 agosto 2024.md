
### Primo venerdì del mese

#### *Intenzione di preghiera del Papa*:
***Per i leader politici***.<br>Preghiamo perché i leader politici siano al servizio della propria gente, lavorando per lo sviluppo umano integrale e per il bene comune, prendendosi cura di chi ha perso il lavoro e privilegiando i più poveri.

#### *Intenzione di preghiera dei Vescovi*:
Preghiamo perché la Chiesa nel Cammino Sinodale trovi le risposte a quei cambiamenti che il mondo sta vivendo.

#### *Intenzione di preghiera per il Clero*:
Cuore di Gesù, nel mese dell'Assunzione di Tua Madre, eleva il cuore dei Tuoi ministri alle altezze celesti, perché anch'essi sappiano alleggerire le zavorre dell'umanità.

#### *Per estendere la propria preghiera apostolica si può*
- ricevere il **2 agosto**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Preghiera mensile*
Gesù, contemplarti nel Vangelo ci aiuta a camminare e a stare con te.<br>Ti vediamo parlare con autorità, portare conforto e chiarezza ai cuori, servire in ginocchio e accogliere tutti, lavare i piedi ai discepoli.<br>Ci hai insegnato a condividere pani e pesci per nutrirci gli uni gli altri.<br>Ci hai detto che, se vogliamo essere i primi, dobbiamo imparare ad essere gli ultimi.<br>Ci hai dato un esempio di cura e di rispetto per le donne e i bambini, i fragili del tuo tempo.<br>Dona ai politici, che guidano il tuo popolo, un cuore come il tuo, perché svolgano il loro compito come una missione al servizio dei tuoi figli e delle tue figlie, con abnegazione, dedizione e gratuità.<br>Che diano la priorità ai più fragili e li mettano al centro di ogni altro interesse.<br><br>† Amen

### *Giubileo del Cuore di Gesù*
Gesù mi disse:<br>"Il mio divin Cuore è tanto appassionato d'amore per gli uomini e per te in particolare, che non potendo più contenere in se stesso le fiamme del suo ardente Amore, sente il bisogno di diffondere per mezzo tuo e di manifestarsi agli uomini per arricchirli dei preziosi tesori che ti scoprirò e che contengono le grazie in ordine alla santità e alla salvezza necessarie per ritirarli dal precipizio della perdizione. Per portare a compimento questo mio grande disegno ho scelto te, abisso di indegnità e di ignoranza, affinché appaia chiaro che tutto si compie per mezzo mio".<br>(Santa Margherita Maria Alacoque - Autobiografia n. 53)

### *Il mondo nel cuore*
"Anche nella politica c'è spazio per amare con tenerezza. «Cos'è la tenerezza? È l'amore che si fa vicino e concreto. In mezzo all'attività politica, i più piccoli, i più deboli, i più poveri debbono intenerirci: hanno "diritto" di prenderci l'anima e il cuore»"<br>(Papa Francesco)<br>In molti testi (*<span class="BibleRef">[[Mt 25,31-46|Mt 25,31-46]]</span>*; *<span class="BibleRef">[[Mc 10,13-16|Mc 10,13-16]]</span>*; *<span class="BibleRef">[[Mt 8,14-1|Mt 8,14-1]]</span>*; *<span class="BibleRef">[[Lc 21,1-4|Lc 21,1-4]]</span>*) i Vangeli ci presentano la tenerezza di Gesù nei confronti dei più fragili, dei poveri, degli indifesi, degli esclusi.<br>***Quali sono, attorno a me, le realtà in cui l'impegno politico deve maggiormente coniugarsi con la radicalità evangelica***?<br>"Fare politica è una sorta di martirio quotidiano: cercare il bene comune senza lasciarti corrompere. Cercare il bene comune pensando le strade e i mezzi più utili per questo. Cercare il bene comune lavorando nelle piccole cose"<br>(Papa Francesco)<br>***Quanto amore ho messo nel mio lavoro***?<br>***In che cosa ho fatto progredire il popolo***?<br>***Che impronta ho lasciato nella vita della società***?<br>***Quali legami reali ho costruito***?<br>***Quali forze positive ho liberato***?<br>***Quanta pace sociale ho seminato***?<br>***Che cosa ho prodotto nel posto che mi è stato affidato***?<br>"Gesù, ci hai dato un esempio di cura e di rispetto per le donne e i bambini, i fragili del tuo tempo!"<br>***Riesco ad identificarmi, sull'esempio di Gesù, con i più piccoli***?<br>***So riconoscere, accogliere e sostenere la fragilità di coloro che mi stanno accanto***?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen