
### Primo venerdì del mese

#### *Intenzione di preghiera del Papa*:
***Per l’uso delle nuove tecnologie***<br>Preghiamo perché l’uso delle nuove tecnologie non sostituisca le relazioni umane, rispetti la dignità delle persone e aiuti ad affrontare le crisi del nostro tempo.

#### *Intenzione di preghiera dei Vescovi*:
Ti preghiamo, Signore, per la Chiesa: docile allo Spirito e sotto la guida del Papa, rafforzi i vincoli di comunione, perché, vinta ogni divisione e discordia, risplenda come segno profetico di unità e di concordia.

#### *Intenzione di preghiera per il Clero*:
Cuore di Gesù, rivesti di misericordia i presbiteri, perché prendano su di sé le debolezze del gregge e le pongano, insieme alle proprie, nelle tue mani.

#### *Per estendere la propria preghiera apostolica si può*
- ricevere il **4 aprile**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Dalla preghiera di offerta*
###### "Che lo Spirito Santo faccia di me il suo amico e apostolo, disponibile alla sua missione di compassione".
Arriviamo qui nel cuore della preghiera, chiediamo una seconda grazia al Padre e al Figlio:<br>chiediamo lo Spirito Santo per diventare amici e apostoli.<br>Non è qualcosa che si raggiunge con i nostri sforzi, ma un dono da chiedere con fiducia e che Dio vuole farci:<<Non vi chiamo più servi, ma amici>>; «come il Padre ha mandato me, così Io mando voi».<br>(don Paolo Lembo)

### *Giubileo del Cuore di Gesù*
Una volta il Signore mi fece intendere che voleva condurmi in solitudine, non in quella di un deserto come aveva fatto Lui, ma in quella del suo Sacro Cuore.<br>Lì, Egli desiderava onorarmi dei suoi familiari colloqui come fanno due innamorati e, sempre lì, mi avrebbe rivelato ulteriormente le sue volontà e insieme mi avrebbe infusa una nuova forza per condurle a termine e per combattere coraggiosamente fino alla morte contro gli attacchi di potentissimi nemici.<br>(Santa Margherita Maria Alacoque - Autobiografia n. 87)

### *Il mondo nel cuore*
«Che cosa è mai l'uomo perché di lui ti ricordi, / il figlio dell'uomo, perché te ne curi? / Davvero l'hai fatto poco meno di un dio, / di gloria e di onore lo hai coronato»<br>(*<span class="BibleRef">[[Sal 8,5-6|Sal 8,5-6]]</span>*)<br>**So riconoscere e custodire la dignità di ogni essere umano, creato a Sua immagine e somiglianza**?<br>(Gn 1,27)<br>**L'uso delle nuove tecnologie aiuta ad andare in questa direzione**?<br>"... nella rete delle relazioni, sia soggettive che comunitarie, la tecnologia non può soppiantare il contatto umano, il virtuale non può sostituire il reale e nemmeno i social l'ambito sociale".<br>(Papa Francesco)<br>**Qual è il mio rapporto con i social network**?<br>**In che modo hanno modificato le mie relazioni**?<br>**Quanto tempo dedico al loro utilizzo**?<br>"La ricerca sulle tecnologie emergenti nel settore dei cosiddetti 'sistemi d'arma autonomi letali', incluso l'utilizzo bellico dell'intelligenza artificiale, è un grave motivo di preoccupazione etica.<br>I sistemi d'arma autonomi non potranno mai essere soggetti moralmente responsabili: l'esclusiva capacità umana di giudizio morale e di decisione etica è più di un complesso insieme di algoritmi, e tale capacità non può essere ridotta alla programmazione di una macchina che, per quanto 'intelligente', rimane pur sempre una macchina".<br>(Papa Francesco)<br>**Condivido il grido di allarme di Papa Francesco**?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen