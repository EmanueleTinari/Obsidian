
### Primo venerdì del mese

#### *Intenzione di preghiera del Papa*:
***Per le vocazioni alla vita sacerdotale e religiosa***<br>Preghiamo perché la comunità ecclesiale accolga i desideri e i dubbi dei giovani che sentono la chiamata a servire la missione di Cristo nella vita sacerdotale e religiosa.

#### *Intenzione di preghiera dei Vescovi*:
Ti preghiamo, Signore, per i bambini mai nati: fa' che quanti credono nel tuo Figlio sappiano annunciare la grandezza e la preziosità della persona umana per costruire una rinnovata cultura della vita e dell’amore.

#### *Intenzione di preghiera per il Clero*:
Cuore di Gesù, rendi i ministri della Chiesa partecipi del tuo amore e della tua predilezione per gli ammalati e i piccoli, perché siano considerati le membra più preziose della comunità cristiana.

#### *Per estendere la propria preghiera apostolica si può*
- ricevere il **7 febbraio**, **primo venerdì del mese**, la Comunione, offerta secondo l’intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Dalla preghiera di offerta*
###### "Metti il mio cuore, una volta ancora, vicino al Cuore del tuo Figlio Gesù".
Questa è una richiesta di grazia di puro sapore ignaziano:<br>negli Esercizi Spirituali Sant’Ignazio invita sempre a chiedere la grazia specifica di ciò che si sta pregando.<br>Chiedere di mettere il nostro cuore vicino al Cuore di Gesù vuol dire chiedere la conoscenza della Sua interiorità e la comunione con i Suoi sentimenti, dove sono nascosti tutti i tesori della sapienza e della scienza.<br>Vuol dire poggiare il capo sul petto di Gesù, come fece il discepolo prediletto, e sentire i Suoi battiti per me e per il mondo.<br>(don Paolo Lembo)

### *Giubileo del Cuore di Gesù*
Il Sacro Cuore mi disse: "Io non ho dagli uomini che freddezza e ripulse alle infinite premure che mi prendo per far loro del bene.<br>Ma almeno tu dammi la gioia di compensare, per quanto ti è possibile, la loro ingratitudine".<br>E in quel mentre il divin Cuore si aprì e ne uscì una fiamma così ardente che temetti di esserne consumata...<br>Ed Egli:<br>"Sarò lo la tua forza, non temere".<br>(Santa Margherita Maria Alacoque - Autobiografia n. 56)

### *Il mondo nel cuore*
«La messe è abbondante, ma sono pochi gli operai! Pregate dunque il signore della messe, perché mandi operai nella sua messe!»<br>(*<span class="BibleRef">[[Mt 9,37-38|Mt 9,37-38]]</span>*)<br>**Qual è il mio sguardo nei confronti del raccolto che è la messe del Signore**?<br>**So scorgere nell’umanità, con le sue piaghe e le sue miserie, un campo già maturo**?<br>**Credo nel valore e nella forza della preghiera**?<br>"Ogni vocazione è un "diamante grezzo" da lucidare, da lavorare, da plasmare in tutte le sue facce".<br>(Papa Francesco)<br>**Con che atteggiamento mi avvicino ai giovani che sono in ricerca**?<br>**So ascoltarli e incoraggiarli**?<br>**Riesco a scorgere ciò che può fiorire nella loro vita a dispetto delle apparenze**?<br>"... dico, ancora una volta: "Rise up! – Alzatevi!".<br>Svegliamoci dal sonno, usciamo dall’indifferenza, apriamo le sbarre della prigione in cui a volte ci siamo rinchiusi, perché ciascuno di noi possa scoprire la propria vocazione nella Chiesa e nel mondo e diventare pellegrino di speranza e artefice di pace!<br>Appassioniamoci alla vita e impegniamoci nella cura amorevole di coloro che ci stanno accanto e dell’ambiente che abitiamo.<br>Ve lo ripeto:<br>abbiate il coraggio di mettervi in gioco!"<br>(Papa Francesco)<br>**So trasmettere ai giovani la bellezza e l’importanza di mettersi in gioco in un "per sempre"**?<br>**Sono appassionato della vita**?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell’Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell’Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen