
### Primo venerdì del mese

#### *Intenzione di preghiera del Papa*:
***Per il diritto all'educazione***<br>Preghiamo perché i migranti, i rifugiati e le persone colpite dalla guerra vedano sempre rispettato il proprio diritto all'educazione, necessaria per costruire un mondo migliore.

#### *Intenzione di preghiera dei Vescovi*:
Ti preghiamo, Signore, per la comunità dei credenti: sia «sale della terra» e «luce del mondo», per risvegliare il desiderio di te inscritto nel cuore di ogni uomo e ogni donna.

#### *Intenzione di preghiera per il Clero*:
Cuore di Gesù, ispira nei presbiteri il desiderio di contribuire con mansuetudine e pazienza ad accrescere l'unità e la concordia nella tua Chiesa.

#### *Per estendere la propria preghiera apostolica si può*
- ricevere il **3 gennaio**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Dalla preghiera di offerta*
###### "Padre infinitamente buono,<br>so che Tu sei sempre con me,<br>eccomi in questo nuovo giorno".
Padre... Che vuol dire questa parola tanto usata da Gesù (170 volte nei Vangeli)?<br>Chi è questo Padre a cui ci rivolgiamo, punto continuo di riferimento del Signore, costantemente cercato e amato?<br>Certo, la maggioranza di ciascuno di noi ha avuto o ha una relazione con il proprio padre biologico e quindi automaticamente facciamo una trasposizione dal padre terreno a quello eterno: questo può aiutare, ma anche mandarci fuori strada.<br>Certamente riconosciamo che ogni paternità autentica è solo un pallido riflesso del Padre eterno.<br>(don Paolo Lembo)

### *Giubileo del Cuore di Gesù*
Il Signore mi svelò le meraviglie inesplicabili del suo puro Amore e fino a quale eccesso questo lo avesse spinto ad amare gli uomini, dai quali non riceveva in cambio che ingratitudini e indifferenza.<br>"Questo, mi disse, mi fa soffrire più di tutto ciò che ho patito nella mia Passione, mentre se, in cambio, mi rendessero almeno un po' di amore, stimerei poco ciò che ho fatto per loro e vorrei, se fosse possibile, fare ancora di più".<br>(Santa Margherita Maria Alacoque - Autobiografia n. 55)

### *Il mondo nel cuore*
«... tutto quello che avete fatto a uno solo di questi miei fratelli più piccoli, l'avete fatto a me»<br>(*<span class="BibleRef">[[Mt 25,40|Mt 25,40]]</span>*)<br>**So riconoscere il volto di Cristo in tanti fratelli e sorelle che sono privati dei loro diritti e che soffrono l'oppressione, l'ingiustizia e ogni altra difficoltà**?<br>**Attraverso quali gesti concreti posso farmi prossimo a queste situazioni**?<br>"Nessuno può essere escluso dalla possibilità di ricevere valori, nessuno!<br>Ecco la prima sfida: lasciate i posti dove ci sono tanti educatori e andate alle periferie.<br>Cercate lì i bisognosi, i poveri... hanno l'esperienza della sopravvivenza, della crudeltà, della fame, delle ingiustizie. Hanno una umanità ferita"<br>(Papa Francesco)<br>Papa Francesco continuamente ci invita ad andare alle periferie.<br>Talvolta sono le "periferie" stesse a farci visita.<br>**Mi sento espressione di questa Chiesa in uscita**?<br>"Qual è la tentazione più grande delle guerre, in questo momento?<br>I muri. Difendersi, i muri. Il fallimento più grande che può avere un educatore è educare "entro i muri".<br>Educare dentro i muri di una cultura selettiva, di una cultura di sicurezza..."<br>(Papa Francesco)<br>Il contatto con i migranti, i rifugiati, le persone che fuggono dalla guerra ci educa a superare i muri che costruiamo attorno a noi, dentro di noi.<br>**So dare un nome a questi muri**?<br>

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen