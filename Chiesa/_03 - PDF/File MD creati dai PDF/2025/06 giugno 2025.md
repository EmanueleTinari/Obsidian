
### Primo venerdì del mese

#### *Intenzione di preghiera del Papa*:
***Perché cresciamo nella compassione per il mondo***<br>Preghiamo perché ognuno di noi trovi consolazione nel rapporto personale con Gesù e impari dal suo Cuore la compassione per il mondo.

#### *Intenzione di preghiera dei Vescovi*:
Ti preghiamo, Signore Gesù, per tutti i sacerdoti in difficoltà, soprattutto quelli che sperimentano il dramma della solitudine e il peso del fallimento:<br>uniscili più strettamente a Te e fa’ che trovino nella comunità cristiana il sostegno per crescere nella Tua amicizia.

#### *Intenzione di preghiera per il Clero*:
Cuore di Gesù, rendi i presbiteri promotori di giustizia e di pace, perché il Giubileo che stiamo celebrando porti speranza anche ai più poveri e afflitti.

#### *Per estendere la propria preghiera apostolica si può*
- ricevere il **6 giugno**, **primo venerdì del mese**, la Comunione, offerta secondo l'intenzione del Papa.
- recitare per la Chiesa, ogni giorno, almeno una decina del ROSARIO meditando uno dei **Misteri**.

#### *Dalla preghiera di offerta*
###### "... disponibile alla Sua missione di compassione"
Questa **"compassione"** è una parola chiave della nuova preghiera di Offerta:<br>lasciarsi coinvolgere nella missione di compassione del Signore è l'obbiettivo principale di tutta la Rete Mondiale!<br>Compassione non è pietismo; si tratta invece di entrare, per grazia, nel modo di sentire del Cuore del Signore: la Sua interiorità, i Suoi sentimenti verso tutti; significa imparare a confrontarsi con Lui e ad accogliere in ogni situazione il Suo stile e il Suo modo di percepire la vita, di guardare le persone e di entrare in relazione con esse.<br>(don Paolo Lembo)

### *Giubileo del Cuore di Gesù*
Mi proibirono di esporre qualsiasi immagine del Sacro Cuore aggiungendo che tutto ciò che mi potevano permettere era di onorarlo in privato.<br>Nella mia pena a chi potevo rivolgermi se non a Lui che mi dava sempre coraggio nel mio abbattimento?<br>Mi ripeteva a più riprese: "Non aver paura, regnerò nonostante i miei nemici e tutti coloro che vorranno opporsi".<br>(Santa Margherita Maria Alacoque - Autobiografia n. 95)

### *Il mondo nel cuore*
«Sceso dalla barca, egli vide una grande folla, ebbe compassione di loro, perché erano come pecore che non hanno pastore»<br>(*<span class="BibleRef">[[Mc 6,34|Mc 6,34]]</span>*)<br>**Sono capace di sintonizzarmi con il Cuore di Gesù**?<br>**Guardo a Lui, mite ed umile di cuore**?<br>**So fare memoria della grazia della salvezza**?<br>"La medicina contro la durezza del cuore è la memoria"(Papa Francesco)<br>«... dopo aver ordinato alla folla di sedersi sull'erba, prese i cinque pani e i due pesci»<br>(*<span class="BibleRef">[[Mt 14,19|Mt 14,19]]</span>*)<br>"Il prodigio dei pani preannuncia l'Eucaristia. Noi dobbiamo andare all'Eucaristia con quei sentimenti di Gesù, cioè la compassione e quella volontà di condividere. Chi va all'Eucaristia senza avere compassione dei bisognosi e senza condividere, non si trova bene con Gesù"<br>(Papa Francesco)<br>**Con quali sentimenti vado all'Eucaristia**?<br>**La mia partecipazione all'Eucaristia è attiva e fruttuosa oppure propende verso l'intimismo**?<br>"La compassione ti fa vedere le realtà come sono; la compassione è come la lente del cuore: ci fa capire davvero le dimensioni. E nei Vangeli, Gesù tante volte viene preso dalla compassione. La compassione è anche il linguaggio di Dio"<br>(Papa Francesco)<br>**Con quali occhi mi pongo in relazione a ciò che mi circonda**?<br>**Se «la compassione è il linguaggio di Dio», come posso voltare lo sguardo da un'altra parte, restando indifferente davanti a chi è povero, solo, fragile**?

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br><br>† Amen