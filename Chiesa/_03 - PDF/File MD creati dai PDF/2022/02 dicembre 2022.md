
### Primo venerdì del mese

#### *Intenzione di preghiera del Papa*:
Preghiamo perché le organizzazioni di volontariato e promozione umana trovino persone desiderose di impegnarsi per il bene comune e cerchino strade sempre nuove di collaborazione a livello internazionale.

#### *Intenzione di preghiera dei Vescovi*:
La Vita di Gesù si innesti nella nostra, così che anche noi possiamo essere coraggiosi testimoni dell'Amore.

#### *Intenzione di preghiera per il Clero*:
Cuore di Gesù, anima e rianima il cuore dei Tuoi sacerdoti, perché non si lascino scoraggiare da fragilità e difficoltà, imparando da Te e dalla povertà della grotta di Betlemme.

#### *Ricevere*
il 2 dicembre, il primo venerdì del mese, la Comunione perché il Signore comunichi il Suo amore per la povertà, mostrata a Betlemme, a tutti i sacerdoti.

#### *Pregare per la Chiesa*
Pregheremo con il primo mistero GAUDIOSO perché, sull'esempio del "si" di Maria, molti aderiscano con generosità alle varie iniziative volte a promuovere il bene comune.

#### *Una Parola di Dio per te*
Che il Cristo abiti per la fede nei vostri cuori e cosi, radicati e fondati nella carità, siate in grado di comprendere con tutti i santi quale sia l'ampiezza, la lunghezza, l'altezza e la profondità, e conoscere l'amore di Cristo che sorpassa ogni conoscenza, perché siate ricolmi di tutta la pienezza di Dio. (*<span class="BibleRef">[[Ef 3,17-19|Ef 3,17-19]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen