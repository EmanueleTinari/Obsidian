
### Primo venerdì del mese

#### *Intenzione di preghiera del Papa*:
Preghiamo perché i piccoli e medi imprenditori, duramente colpiti dalla crisi economica e sociale, trovino i mezzi necessari per proseguire la propria attività, al servizio delle comunità in cui vivono.

#### *Intenzione di preghiera dei Vescovi*:
Perché questo tempo sia occasione e possibilità di riposo per il corpo e per la mente, attenti anche allo spirito.

#### *Intenzione di preghiera per il Clero*:
Cuore di Gesù, nel mese della Assunzione di Tua Madre, elèva il cuore dei Tuoi ministri alle altezze celesti, perché anch'essi sappiano alleggerire le zavorre dell'umanità.

#### *Ricevere*
il 5 agosto, primo venerdì del mese, la Comunione perché i ministri dell'altare siano, come la Vergine, immersi nella vita del Risorto, e la comunichino ai fedeli.

#### *Pregare per la Chiesa*
Pregheremo con il quarto mistero GAUDIOSO, la presentazione al Tempio, perché i giovani possano ricevere dagli anziani una vera testimonianza di Gesù Cristo, e continui la trasmissione della Fede.

#### *Una Parola di Dio per te*
Lo Spirito del Signore è sopra di me; per questo mi ha consacrato con l'unzione, e mi ha mandato per annunziare ai poveri un lieto messaggio, per proclamare ai prigionieri la liberazione e ai ciechi la vista; per rimettere in libertà gli oppressi, e predicare un anno di grazia del Signore. (*<span class="BibleRef">[[Lc 4,18-19|Lc 4,18-19]]</span>*; *<span class="BibleRef">[[Is 61,1-2|Is 61,1-2]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen