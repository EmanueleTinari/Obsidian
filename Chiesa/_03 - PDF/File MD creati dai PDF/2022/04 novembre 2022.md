
### Primo venerdì del mese

#### *Intenzione di preghiera del Papa*:
Preghiamo perché i bambini che soffrono - quelli che vivono in strada, le vittime delle guerre, gli ortani- possano avere accesso all'educazione e possano riscoprire l'affetto di una famiglia.

#### *Intenzione di preghiera dei Vescovi*:
Perché il pensiero orante per i nostri cari defunti ci apra alla vita buona del Vangelo, anelando al Cielo.

#### *Intenzione di preghiera per il Clero*:
Cuore di Gesù, che sei il Vincitore della morte, accogli l'anima di tutti i Tuoi ministri defunti, nella pienezza della Tua Misericordia.

#### *Ricevere*
il 4 novembre, primo venerdì del mese, la Comunione in suffragio dei fedeli e dei sacerdoti defunti, perché entrino nella pienezza della comunione con il Risorto.

#### *Pregare per la Chiesa*
Pregheremo con il secondo mistero DOLOROSO, la flagellazione, perché le piaghe di Cristo ci aprano all'attenzione per i piccoli e i poveri, in particolare per i bambini.

#### *Una Parola di Dio per te*
Mi sforzo di correre per conquistarlo, perché anch'io sono stato conquistato da Gesù Cristo. Fratelli, io non ritengo ancora di esservi giunto, questo soltanto so: dimentico del passato e proteso verso il futuro, corro verso la mèta per arrivare al premio che Dio ci chiama a ricevere lassù, in Cristo Gesù. (*<span class="BibleRef">[[Fil 3,13-14|Fil 3,13-14]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen