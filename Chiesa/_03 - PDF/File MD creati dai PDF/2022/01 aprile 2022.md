
### Primo venerdì del mese

#### *Intenzione di preghiera del Papa*:
Preghiamo perché l'impegno del personale sanitario nell'assistenza alle persone malate e agli anziani, soprattutto nei Paesi più poveri, sia sostenuto dai governi e dalle comunità locali.

#### *Intenzione di preghiera dei Vescovi*:
Perché la Luce di Cristo Risorto illumini e riscaldi i nostri cuori, accendendoli di Speranza cristiana e di nuova Vita.

#### *Intenzione di preghiera per il Clero*:
Cuore di Gesù, trafitto e tornato a Vita risorta, colma della Tua Grazia il cuore dei Tuoi ministri, perché siano efficaci strumenti di speranza e di salvezza.

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

In unione di preghiera e di offerta<br>con tutti coloro che assistono<br>anziani, malati e bisognosi,<br>perché sappiano chiedere<br>ed ottenere i giusti sussidi<br>e tutti vogliano contribuire,<br>anche con l'«obolo della vedova»,<br>per migliori risultati.<br><br>Vergine Maria, Consolatrice degli afflitti,<br>sostieni e motiva chi li assiste!<br><br>Recita di una decina di Rosario per il Papa

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre Tua e della Chiesa,<br>in unione al sacrificio eucaristico,<br>le preghiere e le azioni,<br>le gioie e le sofferenze<br>di questo giorno<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria di Dio nostro Padre.<br>† Amen