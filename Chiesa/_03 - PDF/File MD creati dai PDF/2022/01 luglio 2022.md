
### Primo venerdì del mese

#### *Intenzione di preghiera del Papa*:
Preghiamo per gli anziani, che rappresentano le radici e la memoria di un popolo, affinché la loro esperienza e la loro saggezza aiutino i più giovani a guardare al futuro con speranza e responsabilità.

#### *Intenzione di preghiera dei Vescovi*:
Perché con le vacanze estive si apra per i giovani studenti un tempo di nuovi interessi e libere iniziative di cultura e interiorità.

#### *Intenzione di preghiera per il Clero*:
Cuore di Gesù, nel mese che ricorda S. Ignazio di Loyola, infiamma del Tuo Amore il cuore dei Tuoi sacerdoti, perché possano essere guide illuminate per consolare le anime.

#### *Ricevere*
il 1 luglio, primo venerdì del mese, la Comunione per i sacerdoti, affinché siano infiammati dallo Spirito Santo.

#### *Pregare per la Chiesa*
Pregheremo con il quarto mistero GAUDIOSO, la presentazione al Tempio, perché i giovani possano ricevere dagli anziani una vera testimonianza di Gesù Cristo, e continui la trasmissione della Fede.

#### *Una Parola di Dio per te*
Raccomando dunque, prima di tutto, che si facciano domande, suppliche, preghiere e ringraziamenti per tutti gli uomini, per i re e per tutti quelli che stanno al potere, perché possiamo trascorrere una vita calma e tranquilla, dignitosa e dedicata a Dio. (*<span class="BibleRef">[[1Tim 2,13|1Tim 2,13]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen