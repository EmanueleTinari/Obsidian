
### Primo venerdì del mese

#### *Intenzione di preghiera del Papa*:
Preghiamo perché la pena di morte, che attenta all'inviolabilità e alla dignità della persona, sia abolita nelle legislazioni di tutti i Paesi del mondo.

#### *Intenzione di preghiera dei Vescovi*:
Perché alla ripresa delle attività si dispieghino nuove energie e propositi di impegno personale e servizio ai bisognosi..

#### *Intenzione di preghiera per il Clero*:
Cuore di Gesù, ristora e delizia l'anima dei Tuoi ministri, perché siano strumento di Grazia a beneficio di tanti.

#### *Ricevere*
il 2 settembre, primo venerdì del mese, la Comunione perché all'inizio del nuovo anno lavorativo tutti siamo sostenuti dalla Grazia, per trovare nuove energie e propositi di aiuto per i più bisognosi.

#### *Pregare per la Chiesa*
Pregheremo con il primo mistero GLORIOSO, la Risurrezione, perché la potenza del Risorto scardini e trasformi i sistemi giuridici che comprimono la dignità degli uomini, e in particolare sia abolita la pena di morte.

#### *Una Parola di Dio per te*
Egli sarà giudice fra le genti e sarà arbitro fra molti popoli. Forgeranno le loro spade in vomeri, le loro lance in falci; un popolo non alzerà più la spada contro un altro popolo, non si eserciteranno più nell'arte della guerra. (*<span class="BibleRef">[[Is 2,4|Is 2,4]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen