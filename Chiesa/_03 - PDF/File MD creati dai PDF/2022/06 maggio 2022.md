
### Primo venerdì del mese

#### *Intenzione di preghiera del Papa*:
Preghiamo perché i giovani, chiamati a una vita in pienezza, scoprano in Maria lo stile dell'ascolto, la profondità del discernimento, il coraggio della fede e la dedizione al servizio.

#### *Intenzione di preghiera dei Vescovi*:
Per tutte le mamme, perché guardando a Maria imparino a custodire ogni cosa nel cuore, confidando in Dio.

#### *Intenzione di preghiera per il clero*:
Cuore di Gesù, e Cuore Immacolato di Maria, riempite del Vostro Amore il cuore di ogni sacerdote, che diventi canale di Grazia per tanti.

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

In unione di preghiera e di offerta<br>con tutti i giovani<br>in ricerca di senso e pienezza,<br>perché, sostenuti e incoraggiati<br>da esempi e testimonianze,<br>possano scoprire e coltivare<br>una vita bella e dignitosa<br>spesa bene per gli altri.<br><br>Vergine Maria, "Giovane Donna"<br>illumina e guida tutti i giovani!!<br><br>Recita di una decina di Rosario per il Papa

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre Tua e della Chiesa,<br>in unione al sacrificio eucaristico,<br>le preghiere e le azioni,<br>le gioie e le sofferenze<br>di questo giorno<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria di Dio nostro Padre.<br>† Amen