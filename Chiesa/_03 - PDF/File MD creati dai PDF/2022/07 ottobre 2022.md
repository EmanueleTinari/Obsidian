
### Primo venerdì del mese

#### *Intenzione di preghiera del Papa*:
Preghiamo perché la Chiesa, fedele al Vangelo e coraggiosa nell'annuncio, sia un luogo di solidarietà, di fraternità e di accoglienza, vivendo sempre più la sinodalità.

#### *Intenzione di preghiera dei Vescovi*:
Perché il cammino catechetico sia improntato ad una gioiosa serietà per poter crescere interiormente alla Scuola del Maestro.

#### *Intenzione di preghiera per il Clero*:
Cuore di Gesù, Missionario dell'Amore, sostieni tutti i Tuoi ministri, perché possano essere missionari in ogni parte del mondo di senso e speranza.

#### *Ricevere*
il 7 ottobre, primo venerdì del mese, la Comunione perché tutti i cristiani, ma soprattutto i sacerdoti, vivano uno spirito autenticamente missionario.

#### *Pregare per la Chiesa*
Pregheremo con il secondo mistero GLORIOSO, l'Ascensione, perché il Cristo Signore riempia di ogni dono la sua Chiesa, per farne luogo di solidarietà, di fraternità e di accoglienza.

#### *Una Parola di Dio per te*
Voi siete il sale della terra, voi siete la luce del mondo, risplenda la vostra luce davanti agli uomini, perché vedano le vostre opere buone e rendano gloria al vostro Padre che è nei cieli. (*<span class="BibleRef">[[Mt 5,13-16|Mt 5,13-16]]</span>*)

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell'Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen