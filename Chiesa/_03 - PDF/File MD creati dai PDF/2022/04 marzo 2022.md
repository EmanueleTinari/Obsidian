
### Primo venerdì del mese

#### *Intenzione di preghiera del Papa*:
Preghiamo perché noi cristiani, di fronte alle nuove sfide della bioetica, promuoviamo sempre la difesa della vita con la preghiera e con l’azione sociale.

#### *Intenzione di preghiera dei Vescovi*:
Per tutti i papà, perché guardando a san Giuseppe imparino ad affidarsi al vero Padre che è nei Cieli.

#### *Intenzione di preghiera per il Clero*:
Cuore di Gesù, sei stato divinamente formato nel grembo di Maria: fa' che i Tuoi ministri, per intercessione di Tua Madre, imparino da Te cosa significa "Misericordia, voglio, e non sacrifici"

#### *Preghiera di offerta della Rete mondiale di preghiera del Papa*:
Padre infinitamente buono, so che Tu sei sempre con me, eccomi in questo nuovo giorno.<br>Metti il mio cuore, una volta ancora, vicino al Cuore del Tuo Figlio Gesù, che si offre per me e che viene a me nell’Eucaristia.<br>Che lo Spirito Santo faccia di me il suo amico e apostolo, disponibile alla sua missione di compassione.<br>Metto nelle Tue mani le mie gioie e le mie speranze, le mie attività e le mie sofferenze, tutto ciò che ho e possiedo, in comunione con i miei fratelli e sorelle di questa Rete Mondiale di Preghiera.<br>Con Maria ti offro questa giornata per la missione della Chiesa e per le intenzioni del Papa e del mio Vescovo in questo mese.<br><br>† Amen

In unione di preghiera e di offerta<br>con tutti i cristiani che si impegnano<br>nella difesa e promozione della Vita,<br>perché preghiera e azione<br>procedano di pari passo<br>come testimonianza<br>e concreta presenza nel mondo<br>senza timori e riverenze.<br><br>Vergine Maria, Madre della Vita,<br>ispira e sostieni chi difende la vita!<br><br>Recita di una decina di Rosario per il Papa

#### *Preghiera di offerta dell’Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre Tua e della Chiesa,<br>in unione al sacrificio eucaristico,<br>le preghiere e le azioni,<br>le gioie e le sofferenze<br>di questo giorno<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria di Dio nostro Padre.<br>† Amen