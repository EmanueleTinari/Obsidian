
### Primo venerdì del mese

#### *Intenzione di preghiera del Papa*:
Preghiamo perché la Giornata Mondiale della Gioventù a Lisbona aiuti i giovani a mettersi in cammino, testimoniando il Vangelo con la propria vita.

#### *Intenzione di preghiera dei Vescovi*:
Preghiamo per quanti svolgono attività di cura presso le persone anziane e non autosufficienti: affinché siano capaci di entrare con delicatezza nell’intimità delle famiglie in cui lavorano e, a loro volta, trovino in esse un ambiente accogliente e sereno.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **4 agosto**, **primo venerdì del mese**, la Comunione, per la Giornata Mondiale della Gioventù, per testimoniare il Vangelo con la vita.
- recitare per la Chiesa, ogni giorno, almeno una decina del ROSARIO meditando uno dei **Misteri Gloriosi**.
- **intenzione di preghiera per il Clero**: Cuore di Gesù, nel mese della Assunzione di Tua Madre, elèva il cuore dei Tuoi ministri alle altezze celesti, perché anch’essi sappiano alleggerire le zavorre dell’umanità.

#### *Consigli per la tua preghiera*

Meditare non è pensare molto al testo biblico.<br>Non si tratta quindi di una riflessione ma di lasciare risuonare dentro di me la Parola di Dio, lasciandola lavorare sul mio cuore e poco a poco illuminarmi.<br>Ciò non richiede uno sforzo ma di lasciare che lo Spirito, progressivamente, mi riveli la Parola.<br>È il Signore che dà.<br>E Lui può mostrarti come questo racconto parla di te.<br>Quale testo del Vangelo mediterai oggi?<br>Condividi la citazione biblica nei commenti.