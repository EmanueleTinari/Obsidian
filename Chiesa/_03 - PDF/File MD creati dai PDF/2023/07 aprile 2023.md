
### Primo venerdì del mese

#### *Intenzione di preghiera del Papa*:
Preghiamo per una maggiore diffusione di una cultura della non violenza, che passa per un sempre minore ricorso alle armi, sia da parte degli Stati che dei cittadini.

#### *Intenzione di preghiera dei Vescovi*:
Preghiamo affinché siano create opportunità di lavoro per i giovani, che consentano loro di realizzare i propri sogni impegnandosi con coraggio e generosità per un mondo migliore.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **7 aprile**, **primo venerdì del mese**, la Comunione, per una cultura della non violenza da parte degli Stati e dei cittadini.
- recitare per la Chiesa, ogni giorno, almeno una decina del ROSARIO meditando uno dei **Misteri Gloriosi**.

#### *Consigli per la tua preghiera*

###### "Mentre preghi è possibile variare la posizione del tuo corpo".

Il tuo corpo partecipa all'incontro con Dio.<br>Non è necessario rimanere come una statua quando si prega.<br>La tua posizione corporea può adattarsi a ciò che sperimenta lasciandoti toccare dalla Parola del Signore e ritrovarti con Lui.<br>Non aver paura del movimento, di modificare la tua postura.<br>Fai l'esperienza e alla fine chiediti: quali cambiamenti ho apportato?<br>Cosa mi è successo?<br>Prendi appunti per il prossimo momento di preghiera.<br>(Dal libro dell'A.B.C. di Fornos)