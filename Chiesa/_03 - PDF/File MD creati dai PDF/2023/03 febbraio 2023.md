
### Primo venerdì del mese

#### *Intenzione di preghiera del Papa*:
Preghiamo perché le parrocchie, mettendo al centro la Comunione, siano sempre più comunità di fede, di fraternità e di accoglienza verso i più bisognosi.

#### *Intenzione di preghiera dei Vescovi*:
Preghiamo per coloro che soffrono a causa di malattie degenerative e per le loro famiglie: affinché non siano lasciati soli nei lunghi e faticosi percorsi terapeutici che loro e i loro cari devono sostenere.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **3 febbraio**, **primo venerdì del mese**, la Comunione, perché le parrocchie siano più comunità di fede, e di accoglienza per i bisognosi.
- recitare per la Chiesa, ogni giorno, almeno una decina del ROSARIO meditando uno dei **Misteri Gaudiosi**.

#### *Consigli per la tua preghiera*

###### "La posizione del *corpo* non è *neutrale*".

Nella preghiera, la posizione del corpo è importante.<br>Non è che ci sia un'unica posizione di corpo uguale per tutti, né uguale per una persona in ogni momento; dipende dalla tua storia, dal momento vitale che stai attraversando e dal desiderio che porti dentro di te quando preghi.<br>Trova quello che ti permette di trovare l'equilibrio che desideri.<br>Prova posizioni diverse e diventa consapevole di te stesso per scoprire qual è la più adatta per il tuo incontro di preghiera.<br>Sarà quello che ti permetterà di renderti presente a Dio più facilmente.<br>(Dal libro dell'A.B.C. di Fornos)