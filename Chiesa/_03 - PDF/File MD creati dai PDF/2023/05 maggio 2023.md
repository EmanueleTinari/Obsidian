
### Primo venerdì del mese

#### *Intenzione di preghiera del Papa*:
Preghiamo perché i movimenti e i gruppi ecclesiali riscoprano ogni giorno la loro missione evangelizzatrice, mettendo i propri carismi al servizio delle necessità del mondo.

#### *Intenzione di preghiera dei Vescovi*:
Preghiamo per tutti quei ragazzi che sono vittime del bullismo e ogni giorno vivono nell’angoscia, nella paura e nell’insicurezza: perché trovino il coraggio di rompere il silenzio e possano confidare nell’aiuto di amici e maestri sinceri.

#### *Preghiera di offerta della Rete mondiale di preghiera del Papa*:
Padre infinitamente buono,<br>so che Tu sei sempre con me,<br>eccomi in questo nuovo giorno.<br>Metti il mio cuore, una volta<br>ancora, vicino al Cuore del Tuo<br>Figlio Gesù, che si offre per me e<br>che viene a me nell'Eucaristia.<br>Che lo Spirito Santo faccia di me<br>il suo amico e apostolo,<br>disponibile alla sua missione di<br>compassione. Metto nelle Tue<br>mani le mie gioie e le mie<br>speranze, le mie attività e le mie<br>sofferenze, tutto ciò che ho e<br>possiedo, in comunione con i miei<br>fratelli e sorelle di questa Rete<br>Mondiale di Preghiera. Con Maria<br>Ti offro questa giornata per la<br>missione della Chiesa e per le<br>intenzioni del Papa e del mio<br>Vescovo in questo mese.<br><br>† Amen

#### *Preghiera di offerta dell'Apostolato della Preghiera*:
Cuore divino di Gesù<br>io ti offro per mezzo del Cuore<br>Immacolato di Maria,<br>madre della Chiesa,<br>in unione al Sacrificio eucaristico,<br>le preghiere e le azioni,<br>le gioie e le sofferenze<br>di questo giorno:<br>in riparazione dei peccati,<br>per la salvezza di tutti gli uomini,<br>nella grazia dello Spirito Santo,<br>a gloria del Divin Padre.<br>† Amen

#### *Per estendere la propria preghiera apostolica si può*
- ricevere il **5 maggio**, **primo venerdì del mese**, la Comunione, affinché i movimenti e i gruppi ecclesiali riscoprano la loro missione evangelizzatrice.
- recitare per la Chiesa, ogni giorno, almeno una decina del ROSARIO meditando uno dei **Misteri Gaudiosi**.

#### *Consigli per la tua preghiera*

###### "Per pregare prima è necessario preparare il corpo e il cuore".
Prendi tempo per cercare una posizione del corpo che ti aiuti ad essere presente, qui e ora, e che a poco a poco ti svegli alla presenza di Colui che ti aspetta in preghiera, il Signore.<br>Senza fretta, respira e cerca di essere presente in te stesso, per risvegliarti alla presenza di un Altro.<br>Se prendi questa volta, la tua preghiera sarà diversa: troverai più facilmente la fonte di Dio nel tuo cuore.<br>(Dal libro dell'A.B.C. di Fornos)