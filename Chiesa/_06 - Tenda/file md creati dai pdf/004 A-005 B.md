# DOMENICA 1 SETTEMBRE 

I DOPO IL MARTIRIO DI SAN GIOVANNI IL PRECURSORE * Anno B
Giornata nazionale per la Custodia del Creato

## ALL'INGRESSO

Gn 2, 3; 4, 2
T Dalla mia angoscia ho invocato il Signore ed egli mi ha ascoltato. Ho gridato dal fondo dell'abisso e tu, o Dio, hai udito la mia voce. So che tu sei un Dio clemente, paziente e misericordioso, e perdoni i nostri peccati.

Si dice il Gloria.

## ALL'INIZIO DELL'ASSEMBLEA LITURGICA

S Donaci, o Dio, di cantare le tue lodi con cuore puro e con animo illuminato; tu, che ci vedi tanto spesso feriti dalla colpa, pietosamente risanaci con la tua grazia. Per Gesù Cristo, tuo Figlio...

## LETTURA

Is 29, 13-21
Guai a quanti vogliono sottrarsi alla vista del Signore!
Lettura del profeta Isaia
Dice il Signore: «Poiché questo popolo si avvicina a me solo con la sua bocca e mi onora con le sue labbra, mentre il suo cuore è lontano da me e la venerazione che ha verso di me è un imparaticcio di precetti umani, perciò, eccomi, continuerò a operare meraviglie e prodigi con questo popolo; perirà la sapienza dei suoi sapienti e si eclisserà l'intelligenza dei suoi intelligenti». Guai a quanti vogliono