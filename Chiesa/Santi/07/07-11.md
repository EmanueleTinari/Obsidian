---
cssclasses: santi
nota: Santi del giorno
giorno: 11
mese: 7
tag:
  - Santo
  - Santi
  - Giorno
stato: Mancano ancora i link ai riferimenti.
completato: false
licenza-nota: "[Copyright © 2025 Emanuele Tinari under Creative Commons BY-NC-SA 4.0](https://creativecommons.org/licenses/by-nc-sa/4.0/)"
creato: 2025/07/11 01:03:51
modificato: 2025/07/11 10:52:07
---


# Santi del giorno 11 luglio

## San Benedetto, abate, patrono d'Europa

### Festa

#### Dal Martirologio
Memoria di san Benedetto, abate, che, nato a Norcia in Umbria ed educato a Roma, iniziò a condurre vita eremitica nella regione di Subiaco, raccogliendo intorno a sé molti discepoli; spostatosi poi a Cassino, fondò qui il celebre monastero e scrisse la regola, che tanto si diffuse in ogni lugo da meritargli il titolo di patriarca dei monaci in Occidente.<br>Si ritiene sia morto il 21 marzo.

[Fonte](https://www.chiesacattolica.it/santo-del-giorno/?data-liturgia=20250711)

## San Pio I, papa

#### Dal Martirologio
A Roma, commemorazione di san Pio I, papa, che, fratello del celebre Erma, autore dell’opera intitolata “Il Pastore”, custodì come un buon pastore per quindici anni la Chiesa.

[Fonte](https://www.chiesacattolica.it/santo-del-giorno/?data-liturgia=20250711)

## San Marciano, martire

#### Dal Martirologio
A Konya in Licaonia, nell’odierna Turchia, san Marciano, martire, che sotto il governatore Perennio ottenne tra molti supplizi la palma della vittoria.

[Fonte](https://www.chiesacattolica.it/santo-del-giorno/?data-liturgia=20250711)

## Santa Marciana, vergine

#### Dal Martirologio
A Cesarea di Mauritania, nell’odierna Algeria, santa Marciana, vergine, che subì il martirio data in pasto alle fiere.

[Fonte](https://www.chiesacattolica.it/santo-del-giorno/?data-liturgia=20250711)

## San Leonzio, vescovo

#### Dal Martirologio
A Bordeaux in Aquitania, in Francia, san Leonzio, vescovo, che fu vanto del popolo e della città e rifulse quale costruttore di edifici di culto, restauratore del battistero e silenzioso benefattore dei poveri.

[Fonte](https://www.chiesacattolica.it/santo-del-giorno/?data-liturgia=20250711)

## San Drostano, abate

#### Dal Martirologio
Sul fiordo di Moray in Scozia, san Drostano, abate, che resse vari monasteri e condusse, negli ultimi anni, vita eremitica.

[Fonte](https://www.chiesacattolica.it/santo-del-giorno/?data-liturgia=20250711)

## Santi Placido, martire, e Sigisberto, abate

#### Dal Martirologio
A Disentis nella Rezia superiore, ora in Svizzera, santi Placido, martire, e Sigisberto, abate, dei quali il secondo, compagno di san Colombano, fondò in questo luogo il monastero di San Martino, nel quale il primo coronò con il martirio la vita monastica.

[Fonte](https://www.chiesacattolica.it/santo-del-giorno/?data-liturgia=20250711)

## Sant’Idolfo, vescovo di Treviri

#### Dal Martirologio
Nel monastero di Moyenmoutier sui monti Vosgi, in Francia, sant’Idolfo, che, vescovo di Treviri, si ritirò a vita solitaria, ma, sopraggiunti numerosi discepoli, fondò un cenobio e lo governò.

[Fonte](https://www.chiesacattolica.it/santo-del-giorno/?data-liturgia=20250711)

## Sant’Abbondio, sacerdote

#### Dal Martirologio
A Córdova nell’Andalusia in Spagna, sant’Abbondio, sacerdote, che durante la persecuzione dei Mori, interrogato dal giudice, sostenne in audaci risposte le ragioni della fede e, suscitata immediata indignazione, fu messo a morte e poi esposto ai morsi di cani e fiere perché fosse divorato.

[Fonte](https://www.chiesacattolica.it/santo-del-giorno/?data-liturgia=20250711)

## Santa Olga

#### Dal Martirologio
A Kiev nel territorio dell’odierna Ucraina, santa Olga, nonna di san Vladimiro, che prima tra i Rurikidi ricevette il battesimo e il nome di Elena, aprendo a tutto il popolo di Russia la via a Cristo.

[Fonte](https://www.chiesacattolica.it/santo-del-giorno/?data-liturgia=20250711)

## Beato Betrando, abate

#### Dal Martirologio
Nel monastero di Grand-Selve nel territorio di Tolosa in Francia, beato Betrando, abate, che, desideroso di stabilire nel suo monastero l’osservanza di una regola, lo aggregò all’Ordine Cistercense.

[Fonte](https://www.chiesacattolica.it/santo-del-giorno/?data-liturgia=20250711)

## San Chetillo, sacerdote e canonico regolare

#### Dal Martirologio
A Viborg in Danimarca, san Chetillo, sacerdote e canonico regolare, che fu pieno di attenzione per la scuola capitolare e autentico modello di vita monastica.

[Fonte](https://www.chiesacattolica.it/santo-del-giorno/?data-liturgia=20250711)

## Beati Tommaso Benstead e Tommaso Sprott, sacerdoti e martiri

#### Dal Martirologio
A Lincoln in Inghilterra, commemorazione dei beati Tommaso Benstead e Tommaso Sprott, sacerdoti e martiri, messi a morte per il loro sacerdozio sotto la regina Elisabetta I in un giorno rimasto ignoto di questo mese.

[Fonte](https://www.chiesacattolica.it/santo-del-giorno/?data-liturgia=20250711)

## Beate Rosalia Clotilde di Santa Pelagia Bès, Maria Elisabetta di San Teoctisto Pélissier, Maria Chiara di San Martino Blanc e Maria Margherita di Santa Sofia di Barbegie d’Albarède, vergini e martiri

#### Dal Martirologio
A Orange in Francia, beate Rosalia Clotilde di Santa Pelagia Bès, Maria Elisabetta di San Teoctisto Pélissier, Maria Chiara di San Martino Blanc e Maria Margherita di Santa Sofia di Barbegie d’Albarède, vergini e martiri per Cristo durante la rivoluzione francese.

[Fonte](https://www.chiesacattolica.it/santo-del-giorno/?data-liturgia=20250711)

## Sante Anna An Xinzhi, Maia An Guozhi, Anna An Jiaozhi e Maria An Lihua, vergini e martiri

#### Dal Martirologio
Nel villaggio di Liugongyin vicino ad Anping nella provincia dello Hebei in Cina, sante Anna An Xinzhi, Maia An Guozhi, Anna An Jiaozhi e Maria An Lihua, vergini e martiri, che, durante la persecuzione dei Boxer, non riuscendosi in alcun modo a far loro rinnegare la fede, furono decapitate.

[Fonte](https://www.chiesacattolica.it/santo-del-giorno/?data-liturgia=20250711)
