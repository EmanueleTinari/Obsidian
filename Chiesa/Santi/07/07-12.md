---
cssclasses: santi
nota: Santi del giorno
giorno: 12
mese: 7
tag:
  - Santo
  - Santi
  - Giorno
stato: Mancano ancora i link ai riferimenti.
completato: false
licenza-nota: "[Copyright © 2025 Emanuele Tinari under Creative Commons BY-NC-SA 4.0](https://creativecommons.org/licenses/by-nc-sa/4.0/)"
creato: 2025/07/13 06:51:44
modificato: 2025/07/13 08:48:25
---


# Santi del giorno 12 luglio

## Santi Fortunato ed Ermagora, martiri

#### Dal Martirologio
Ad Aquileia in Friuli, santi Fortunato e Ermagora, martiri.

[Fonte](https://www.chiesacattolica.it/santo-del-giorno/?data-liturgia=20250712)

## Santi Proclo e Ilarione, martiri

#### Dal Martirologio
Ad Ankara in Galazia nell’odierna Turchia, santi Proclo e Ilarione, martiri sotto l’impero di Traiano e la prefettura di Massimo.

[Fonte](https://www.chiesacattolica.it/santo-del-giorno/?data-liturgia=20250712)

## Santi Nábore e Felice, martiri

#### Dal Martirologio
A Milano, santi Nábore e Felice, martiri, che, soldati provenienti dalla Mauritania, nell’odierna Algeria, si narra che abbiano patito a Lodi il martirio durante le persecuzioni e siano stati poi sepolti a Milano.

[Fonte](https://www.chiesacattolica.it/santo-del-giorno/?data-liturgia=20250712)

## San Paterniano, vescovo

#### Dal Martirologio
A Fano nelle Marche, san Paterniano, vescovo.

[Fonte](https://www.chiesacattolica.it/santo-del-giorno/?data-liturgia=20250712)

## San Vivenzíolo, vescovo

#### Dal Martirologio
A Lione in Francia, san Vivenzíolo, vescovo, che, promosso dalla scuola del monastero di Sant’Eugendo all’episcopato, indusse chierici e laici a partecipare al Concilio di Epaone, perché il popolo potesse conoscere meglio le decisioni dei pontefici.

[Fonte](https://www.chiesacattolica.it/santo-del-giorno/?data-liturgia=20250712)

## San Giovanni Gualberto, abate

#### Dal Martirologio
A Passignano in Toscana, san Giovanni Gualberto, abate, che, soldato fiorentino, perdonò per amore di Cristo l’uccisore di suo fratello e, vestito poi l’abito monastico, desideroso di condurre una vita di maggior rigore, gettò a Vallombrosa le fondamenta di una nuova famiglia monastica.

[Fonte](https://www.chiesacattolica.it/santo-del-giorno/?data-liturgia=20250712)

## San Leone I, abate

#### Dal Martirologio
Nel monastero di Cava de’ Tirreni in Campania, san Leone I, abate, che provvide ai poveri con il lavoro delle proprie mani e li difese dai potenti.

[Fonte](https://www.chiesacattolica.it/santo-del-giorno/?data-liturgia=20250712)

## Beato Davide Gunston, martire

#### Dal Martirologio
Presso Londra in Inghilterra, beato Davide Gunston, martire, che, cavaliere dell’Ordine di San Giovanni di Gerusalemme, non riconobbe il potere del re Enrico VIII negli affari spirituali e fu per questo sospeso al patibolo a Southwark.

[Fonte](https://www.chiesacattolica.it/santo-del-giorno/?data-liturgia=20250712)

## San Giovanni Jones, sacerdote

#### Dal Martirologio
Sempre a Londra, san Giovanni Jones, sacerdote dell’Ordine dei Frati Minori e martire, che, originario del Galles, fattosi religioso in Francia, fu condannato a morte sotto la regina Elisabetta I per essere entrato da sacerdote in Inghilterra e compì il suo martirio appeso a un laccio fino alla morte.

[Fonte](https://www.chiesacattolica.it/santo-del-giorno/?data-liturgia=20250712)

## Beati Mattia Araki e sette compagni, martiri

#### Dal Martirologio
A Nagasaki in Giappone, beati Mattia Araki e sette compagni, martiri, che subirono il martirio per Cristo.<br>I loro nomi sono: beati Pietro Arakiyori Chobioye e Susanna, coniugi; Giovanni Tanaka e Caterina, coniugi; Giovanni Nagai Naisen e Monica, coniugi, e il piccolo Ludovico, loro figlio.

[Fonte](https://www.chiesacattolica.it/santo-del-giorno/?data-liturgia=20250712)

## Beate Rosa di S. Saverio Tallien, Marta dell’Angelo Buono Cluse, Maria di S. Enrico de Justamond e Giovanna Maria di S. Bernardo di Romillon, vergini e martiri

#### Dal Martirologio
A Orange nella Provenza in Francia, beate Rosa di San Saverio (Maddalena Teresa) Tallien, Marta dell’Angelo Buono (Maria) Cluse, Maria di Sant’Enrico (Margherita Eleonora) de Justamond e Giovanna Maria di San Bernardo di Romillon, vergini e martiri, che conseguirono la palma del martirio durante la rivoluzione francese.

[Fonte](https://www.chiesacattolica.it/santo-del-giorno/?data-liturgia=20250712)

## San Clemente Ignazio Delgado Cebrián, vescovo e martire

#### Dal Martirologio
Nella città di Nam Dinh nel Tonchino, ora Viet Nam, san Clemente Ignazio Delgado Cebrián, vescovo e martire, che, dopo cinquant’anni trascorsi a predicare il Vangelo, fu arrestato per ordine dell’imperatore Minh Mang per la sua fede in Cristo e morì in carcere tra molte sofferenze.

[Fonte](https://www.chiesacattolica.it/santo-del-giorno/?data-liturgia=20250712)

## Sant’Agnese Lê Thi Thành (Dê), martire

#### Dal Martirologio
Nella provincia di Ninh Bình sempre nel Tonchino, sant’Agnese (Anê) Lê ThỊ Thành Bà Ðê, martire, che, madre di famiglia, sebbene sottoposta a crudeli torture per aver nascosto in casa sua un sacerdote, si rifiutò di rinnegare la fede e morì in carcere sotto l’imperatore Thiệu Trị.

[Fonte](https://www.chiesacattolica.it/santo-del-giorno/?data-liturgia=20250712)

## San Pietro Khanh, sacerdote e martire

#### Dal Martirologio
Nella provincia di Nghe An nell’antico An Nam, ora Viet Nam, san Phêrô (Pietro) Khanh, sacerdote e martire, che, riconosciuto come cristiano al banco delle imposte, fu messo in prigione per sei mesi e, dopo vani inviti ad abiurare, fu decapitato sempre per ordine dell’imperatore Thiệu Trị.

[Fonte](https://www.chiesacattolica.it/santo-del-giorno/?data-liturgia=20250712)
