---
cssclasses: santi
nota: Santi del giorno
giorno: 13
mese: 7
tag:
  - Santo
  - Santi
  - Giorno
stato: Mancano ancora i link ai riferimenti.
completato: false
licenza-nota: "[Copyright © 2025 Emanuele Tinari under Creative Commons BY-NC-SA 4.0](https://creativecommons.org/licenses/by-nc-sa/4.0/)"
creato: 2025/07/13 06:51:44
modificato: 2025/07/13 10:35:42
---


# Santi del giorno 13 luglio

## Sant'Enrico, imperatore

### Memoria facoltativa

#### Dal Martirologio
Sant'Enrico, che imperatore dei Romani, si adoperò insieme alla moglie santa Cunegonda per rinnovare la vita della Chiesa e propagare la fede di Cristo in tutta l’Europa; mosso da zelo missionario, istituì molte sedi episcopali e fondò monasteri.<br>A Grona vicino a Göttingen in Germania lasciò in questo giorno la vita.

[Fonte](https://www.chiesacattolica.it/santo-del-giorno/?data-liturgia=20250713)

## Sant’Esdra, sacerdote e scriba

#### Dal Martirologio
Commemorazione di sant’Esdra, sacerdote e scriba, che, al tempo del re persiano Artaserse, tornato da Babilonia in Giudea, radunò il popolo disperso e si adoperò con grande impegno per studiare, mettere in pratica e insegnare la legge del Signore in Israele.

[Fonte](https://www.chiesacattolica.it/santo-del-giorno/?data-liturgia=20250713)

## San Sila

#### Dal Martirologio
Commemorazione di san Sila, che, destinato dagli Apostoli alle Chiese dei gentili insieme ai santi Paolo e Barnaba, pervaso della grazia di Dio, svolse senza sosta il suo ministero.

[Fonte](https://www.chiesacattolica.it/santo-del-giorno/?data-liturgia=20250713)

## San Serapione, martire

#### Dal Martirologio
Ad Alessandria d’Egitto, san Serapione, martire, che sotto l’imperatore Settimio Severo e il governatore Aquila ottenne sul rogo la corona del martirio.

[Fonte](https://www.chiesacattolica.it/santo-del-giorno/?data-liturgia=20250713)

## Santa Mirópe, martire

#### Dal Martirologio
Nell’isola di Chio nel mare Egeo, santa Mirópe, martire.

[Fonte](https://www.chiesacattolica.it/santo-del-giorno/?data-liturgia=20250713)

## Santi Alessandro e trenta soldati, martiri

#### Dal Martirologio
A Filomelio in Frigia, nell’odierna Turchia, santi Alessandro e trenta soldati, martiri, che si dice abbiano subito il martirio sotto Magno prefetto di Antiochia di Pisidia.

[Fonte](https://www.chiesacattolica.it/santo-del-giorno/?data-liturgia=20250713)

## Sant’Eugenio, vescovo di Cartagine

#### Dal Martirologio
Ad Albi in Aquitania, in Francia, transito di sant’Eugenio, vescovo di Cartagine, che, insigne per fede e virtù, fu mandato in esilio durante la persecuzione dei Vandali.

[Fonte](https://www.chiesacattolica.it/santo-del-giorno/?data-liturgia=20250713)

## San Turiavo, abate

#### Dal Martirologio
In Bretagna, san Turiavo, abate del monastero di Dol e vescovo.

[Fonte](https://www.chiesacattolica.it/santo-del-giorno/?data-liturgia=20250713)

## Beato Giacomo da Varazze, vescovo

#### Dal Martirologio
A Genova, beato Giacomo da Varazze, vescovo, dell’Ordine dei Predicatori, che per promuovere la vita cristiana nel popolo presentò nei suoi scritti esempi numerosi di virtù.

[Fonte](https://www.chiesacattolica.it/santo-del-giorno/?data-liturgia=20250713)

## Beato Tommaso Tunstal, sacerdote

#### Dal Martirologio
A Norwich in Inghilterra, beato Tommaso Tunstal, sacerdote dell’Ordine di San Benedetto e martire, che, condannato sotto il re Giacomo I per essere entrato in Inghilterra da sacerdote, morì sospeso al patibolo.

[Fonte](https://www.chiesacattolica.it/santo-del-giorno/?data-liturgia=20250713)

## Beati Ludovico Armando Giuseppe Adam

#### Dal Martirologio
In una sordida galera all’ancora davanti a Rochefort sulla costa francese, beati Ludovico Armando Giuseppe Adam, dell’Ordine dei Frati Minori Conventuali, e Bartolomeo Jarrige de la Morélie de Biars, sacerdoti e martiri, che, condannati durante la persecuzione contro la Chiesa per il loro sacerdozio ad essere confinati agli arresti navali, morirono di malattia, vittime della loro carità per i compagni di prigionia.

[Fonte](https://www.chiesacattolica.it/santo-del-giorno/?data-liturgia=20250713)

## Beata Maddalena della Madre di Dio (Elisabetta) Verchière e cinque compagne, vergini e martiri

#### Dal Martirologio
A Orange in Francia, beata Maddalena della Madre di Dio (Elisabetta) Verchière e cinque compagne, vergini e martiri nella stessa persecuzione.<br>I loro nomi sono: beate Teresa Enrica dell’Annunciazione Faurie, Anna Andrea di Sant’Alessio Minutte, Marianna di San Francesco Lambert, Marianna di Santa Francesca Depeyre e Maria Anastasia di San Gervasio de Roquard.

[Fonte](https://www.chiesacattolica.it/santo-del-giorno/?data-liturgia=20250713)

## Sant’Emanuele Lê Văn Phụng, martire

#### Dal Martirologio
Nella città di Châu Ðốc in Cocincina, ora Viet Nam, sant’Emanuele (Emmanuel) Lê Văn Phụng, martire, che padre di famiglia, sebbene detenuto in carcere, non cessò di esortare figli e familiari alla carità verso i persecutori e morì infine decapitato per ordine dell’imperatore Tự Đức.

[Fonte](https://www.chiesacattolica.it/santo-del-giorno/?data-liturgia=20250713)

## Santa Clelia Barbieri, vergine

#### Dal Martirologio
A Budrie in Romagna, santa Clelia Barbieri, vergine, che si adoperò per il bene spirituale della gioventù femminile e fondò la Congregazione delle Minime della Vergine Addolorata per la formazione umana e cristiana specialmente delle ragazze povere e bisognose.

[Fonte](https://www.chiesacattolica.it/santo-del-giorno/?data-liturgia=20250713)

## Beato Ferdinando Maria Baccillieri, sacerdote

#### Dal Martirologio
A Galeazza vicino a Bologna, beato Ferdinando Maria Baccillieri, sacerdote, che attese con cura al popolo affidatogli e fondò la Congregazione delle Serve di Maria per l’assistenza alle famiglie povere e in particolare per l’istruzione della gioventù femminile.

[Fonte](https://www.chiesacattolica.it/santo-del-giorno/?data-liturgia=20250713)

## San Paolo Liu Jinde, martire

#### Dal Martirologio
Nel territorio di Langziqiao presso Hengshui nella provincia dello Hebei in Cina, san Paolo Liu Jinde, martire, che, di età ormai avanzata, durante la persecuzione dei Boxer era rimasto l’unico cristiano nel villaggio; fattosi allora incontro ai suoi persecutori con in mano il rosario e il libro delle preghiere, li salutò secondo l’uso cristiano e fu per questo da loro ucciso sul posto.

[Fonte](https://www.chiesacattolica.it/santo-del-giorno/?data-liturgia=20250713)

## San Giuseppe Wang Guiji, martire

#### Dal Martirologio
Nella città di Nangong sempre nello Hebei, san Giuseppe Wang Guiji, martire, che nella medesima persecuzione, rigettata la tentazione di avere salva la vita con una lieve menzogna, preferì la morte gloriosa per Cristo.

[Fonte](https://www.chiesacattolica.it/santo-del-giorno/?data-liturgia=20250713)

## Beato Mariano di Gesù Euse Hoyos, sacerdote

#### Dal Martirologio
Nella città di Angostura in Colombia, beato Mariano di Gesù Euse Hoyos, sacerdote, che fu insigne per semplicità e integrità di vita e si dedicò con tutto se stesso alla preghiera, agli studi e alla formazione cristiana dei fanciulli.

[Fonte](https://www.chiesacattolica.it/santo-del-giorno/?data-liturgia=20250713)

## Beato Carlo Emanuele Rodríguez Santiago

#### Dal Martirologio
A San Juan in Portorico, beato Carlo Emanuele Rodríguez Santiago, che si consacrò instancabilmente al rinnovamento della sacra liturgia e alla diffusione della fede tra i giovani.

[Fonte](https://www.chiesacattolica.it/santo-del-giorno/?data-liturgia=20250713)
