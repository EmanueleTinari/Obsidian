---
cssclasses: santi
prefisso: san
apostrofato: false
nome: Pantaleone
nota: Santi
giorno: 27
mese: 7
posizione-Martirologio: 2
genere: uomo
martire: true
vergine: false

città: Nicomedia
paese: Bitinia
patronato:
  - Medici
  - Ostetriche
patrono:
  - Crema (CR)
  - Miglianico (CH)
  - Ravello (SA)
  - Pianella (PE)
etimologia: Pantaleone = interamente leone, forte in tutto, dal greco
emblema: Palma
servo_di_Dio: true
venerabile: true
beato: true
beatificato_da: 
data_beatificazione: 
santo: true
canonizzato_da: 
data_canonizzazione: 
tags:
  - San
  - Santo
  - Santi
  - Santa
  - Sante
  - Giorno
  - Luglio
stato: false
completato: false
licenza-nota: "[Copyright © 2025 Emanuele Tinari under Creative Commons BY-NC-SA 4.0](https://creativecommons.org/licenses/by-nc-sa/4.0/)"
creato: 2025/07/27 01:48:55
modificato: 2025/10/01 18:21:12
---


# Pantaleone

***

> [!foto]- Foto
> ![[_02 - Allegati/07_27_San_Pantaleone_1.jpg|San Pantaleone, icona bizantina (Monastero di Santa Caterina, Monte Sinai).|450]]
> ![[_02 - Allegati/07_27_San_Pantaleone_2.jpg|Pantaleone nella Legenda Aurea (1497)|450]]
> ![[_02 - Allegati/07_27_San_Pantaleone_3.jpg|San Pantaleone mosaico nel Monastero di Ossios Loukas.|450]]

***

## Dal Martirologio

A Nicomedia in Bitinia, nell’odierna Turchia, san Pantaleone, martire, venerato in Oriente per avere esercitato la sua professione di medico senza chiedere in cambio alcun compenso.
[Fonte: Vaticano](https://www.vatican.va/roman_curia/pontifical_academies/cult-martyrum/martiri/009.html#luglio%7CLa)

***

## Informazioni aggiuntive
Pantaleone, o anche Pantaleo (in greco antico: Παντελεήμων?, Panteleémōn; Nicomedia, ... – Nicomedia, † 27 luglio 305), secondo la Passio era un cristiano, medico personale del cesare Galerio, che subì il martirio durante le persecuzioni di Diocleziano: patrono dei medici (insieme ai santi Cosma e Damiano) e delle ostetriche, è venerato come santo da numerose Chiese cristiane ed è considerato uno dei quattordici santi ausiliatori (viene invocato contro le infermità di consunzione).
[Fonte Wikipedia](https://it.wikipedia.org/wiki/Sette_dormienti_di_Efeso)

***

## Nota agiografica estesa
Godette fin dall'antichità di un vasto culto in Oriente e in Occidente, al pari dei celebri Cosma e Damiano o Ciro e Giovanni, coi quali divise nella rappresentazione agiografica il modello martiriale e taumaturgico di santi medici "anargiri".<br>La sua popolarità è testimoniata dalla Passio giuntaci in varie redazioni.<br>Secondo essa, Pantaleone, nativo di Nicomedia in Bitinia, educato cristianamente dalla madre Eubule (ricordata nel Sinassario Costantinopolitano al 30 marzo), ma non ancora battezzato, è affidato dal padre pagano al grande medico Eufrosino e apprende la medicina tanto perfettamente da meritarsi l'ammirazione e l'affetto dell'imperatore Massimiano.<br>Si avvicina alla fede cristiana da esempio e dalla dottrina di Ermolao, presbitero cristiano che vive nascosto per timore della persecuzione, il quale lo convince progressivamente ad abbandonare l'arte di Asclepio, garantendogli la capacità di guarire ogni male nel solo nome di Cristo: di ciò fa esperienza lo stesso Pantaleone, il quale, dopo aver visto risuscitare alla sola invocazione dei Cristo un bambino morto per il morso di una vipera, si fa battezzare.<br>La guarigione di un cieco, che si era rivolto a lui dopo aver consumato tutte le sostanze appresso ad altri medici, provoca la guarigione spirituale e la conversione sia del cieco che del padre del santo.<br>Alla sua morte Pantaleone, distribuito il patrimonio ai servi e ai poveri, diventa il medico di tutti, suscitando per l'esercizio gratuito della professione l'invidia e il risentimento dei colleghi e la conseguente denunzia all'imperatore.<br>Il cieco, chiamato a testimoniare, nell'evidenziare la gratuità e la rapidità della guarigione, nonché l'incapacità e la venalità degli altri medici, fa l'apologia di Cristo contro Asclepio, guadagnandosi perciò il martirio.<br>Il racconto a questo punto segue la struttura propria di una passio: l'imperatore con lusinghe e dolci rimproveri tenta di dissuadere il giovane dal preferire Cristo ad Asclepio.<br>Pantaleone propone un'ordalia tra i sacerdoti pagani e lui: intorno a un paralitico, appositamente convocato, inutilmente si affannano i sacerdoti, invocando tra gli dei anche Asclepio, Galeno e Ippocrate; il santo invece dopo una tirata antiidolatrica guarisce nel nome di Cristo l'ammalato.<br>Il miracolo suscita la conversione di molti e l'ostinazione dei sacerdoti e dell'imperatore, che alle lusinghe fa seguire una lunga serie di tormenti: raschiamento con unghie di ferro e bruciature ai fianchi con fiaccole, annegamento, esposizione alle fiere, ruota.<br>Ogni tentativo risulta inefficace e provoca vieppiù l'ira del tiranno, che accusa il santo di “magia”.<br>La Passio prende quindi l'andamento di un romanzo ciclico con l'inserimento di altri santi personaggi, perché su subdolo invito dell'imperatore Pantaleone ingenuamente non solo fa il nome dei vecchio Ermolao e di altri due cristiani, ma li va a prendere lui stesso per condurli al cospetto del sovrano, che li fa morire.<br>La sentenza di morte del giovane non esaurisce la fantasmagoria del meraviglioso: la punta ripiega come cera; i carnefici chiedono perdono al santo e una voce dall'alto cambia il nome dei giovane: “non ti chiamerai più Pantoleon, ma il tuo nome sarà Pantaleémon, perché avrai compassione di molti: tu infatti sarai porto per quelli sballottati dalla tempesta, rifugio degli afflitti, protettore degli oppressi, medico dei malati e persecutore dei demoni”.<br>Sul modello di altre passioni antiche è il santo a esortare i carnefici a colpirlo e due ultimi prodigi chiudono il racconto: dalla ferita esce sangue misto a latte, mentre l'albero al quale Pantaleone viene legato si carica di frutti.<br>Sono ben attestate le coordinate agiografiche.<br>Il dies natalis di Pantaleone è prevalentemente fissato al 27 luglio, talora con oscillazione di qualche giorno.<br>Il Martirologio Geronimiano al 28 luglio ha in Nicomedia Pantaleonis.<br>Il Sinassario della Chiesa costantinopolitana ricorda Pantaleone al 27 luglio.<br>Negli altri martirologi siriaci prevale la data bizantina del 27 luglio, ma il Martirologio di Rabban Sliba (Xlll sec.), oltre il 27 Tamouz (luglio), lo ricorda anche nei giorni 1 e 15 Tisrin I (ottobre).<br>I martirologi storici medioevali dell'Anonimo Lionese, di Adone, di Usuardo, dipendenti dal Geronimiano, danno al 28 luglio una breve sintesi derivante dalla Passio latina, ricordando al 27 s.<br>Ermolao e compagni.<br>Il Calendario latino dei Sinai, probabilmente proveniente dall'Africa, dei sec. VIII o IX, ricorda Pantaleone il 25 febbraio, data forse di qualche fondazione o traslazione, che può essere accostata a quelle del 15 o del 19 febbraio rispettivamente del Calendario Marmoreo Napoletano (IX sec.) e del calendario mozarabico.
La diocesi di Crema, in provincia di Cremona, lo celebra il 10 giugno, giorno in cui per sua intercessione la città fu liberata dalla peste.
[Fonte Santi e Beati](https://www.santiebeati.it/dettaglio/64575)
